49

poterit admirari templa aedificatorem, aedificia vetustate col—
lapsa instauratorem, calamitosa paupertas maximum erogato-
rem, literarum studia indulgentissimum parentem, sacerdotum
collegia profusum datorem, hominum vota piissimum serva-
torem te habent, noscunt et adorant. Nunquam virtutem
passus es extingui, nunquam viros doctos et bonas artes
mendicare. Ad te praeclarissima quaeque in remotissimas
terras ingenia confluunt tanquam ad unicum optimarum
artium parentem tutumque praesidium. Et quicunque re
aliqua impediti remorantur7 audita profusissima liberali-
tate et beneficentia tua, tuum nomen domi colere et ad-
orare coguntur. Dices ad haec has mediocres in te esse
virtutes, si de aliis ratio habeatur. Ego vero virtutem eam
potissimam reputarim, quae deo propius accedit divinamque
probitatem magis imitatur, quae cum sit ipsa beneficentia,
quae ex nimia probitate promanat, hac quam maxime me-
remur Deum fieri propiores . . . Quid enim maiestati tuae
gratius accidere potest, quam si vir quispiam literatissimus
offeratur, aut si praeclara opera dedicentur ἶ) Ratae nullas
imagines ac monumenta illis esse diuturniora. Inest prae-
terea tibi tanta pietas, religio et divini solicitudo cultus, ut
domi militiaeque non secus ac Alexander dextera sinistra
hastam feras. Gloriosissimus ac clementissimus ille servator
mundi, ne talem quidem principem post tot secula nisi ad
Christianae reipublicae salutem revocasset. In haec te secula
produxit altissimus ea quidem sapientia praeditum ut scires,
ea probitate refertum ut velles, ea denique fortuna muni-
tum ut posses et tueri fidem Christi, et de humano genere
bene mereri. Dedit consilium ad egregia quaeque facinora
promptum, item consilio industriam audaciamque adiecit, ut
nulla te pericula, nulla incommoda corporis, quae caeteros
remorari et a gerendis rebus revocare solent, invictum ani-
mum deterrerent, adiecit pervigil studium et diligentiam et
miram festinationem cum celeritate, ut cuncta facile obeas,
quae aut strenuo milite aut summo digna sint imperatore.
In subeundo labore incredibilis tolerantia, mira in osten-
dendis viribus fortitudo, et in quoque consilio acutissima
uentis acies, propitia denique fortuna, quae ita consiliis

J. Aen: ANALECTA NOVA. 4

