388

Hos actus imitare rogo, monumentaque patrum
Concipe, tam similem te decet ista sequi.

Si facies toti vives gratissimus orbi,
Carmina cum gestis vivere teque sinent,

15 Dilige perpetuos princeps super omnia vates,

Te ponent superos inter et astra duces.

His sine non poteris princeps extollere nomen
Vatibus an quam sint scribere plura licet.

 

Ad eundem divum Vuladz'slaum de eius fama que Rome
maxima est, et ubique predicatur, de Caesare superato et
de victoria Pannonica.

Quanta Quirinalem crevit iam fama per urbem,
Quantaque per populos ivit adulta vagos.
Fama diem pregressa suum, theumantida cursu
Archada cum volucri liquit in orbe volans,
5 Non tantum tenues saturnia virgo per auras
Nunciat, in pictis cumque videtur aquis.
Nec qui de celsis virga Cylenias astris
Mittitur, a magno cum Iove iussa capit
Qualem te princeps superi, gentesque benigno
10 Spectavere die, cum, tua fama fuit.
Obstupuit Boreas, ortusque hibernus et arctos,
Sic obitus, per te gaudia festa tenet.
Exhilerant ipsum plausus tot credo tonantem
Quos cuperent tecum promeruisse poli.
15 Et quid Roma facit? subitis coelestia flammis
Terruit accensis ignibus atque deos.
Singula si numerem, sudabant astra favillis.
Sola suum poterant sydera lumen aquis.
N on mirum‚Å∑ et superos homines tibi reddis amicos,
20 Vuladislae, viros inter habende pios.
Proque tuis meritis princeps te turba frequentat,
Semper amat, claros et pia turba duces.
Sicque sacerdotes meritis veneratur et aris
Ille bona divos qui colit ecce fide.

 

