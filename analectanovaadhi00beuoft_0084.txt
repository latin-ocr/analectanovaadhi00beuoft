68

munitissima: arce denique praedita, qua nihil in orbe ter-
rarum mirabilius: quando tota pensilis, et supra culmina
pensiles quoque hortos habet: altissima circum munita fossa,
quadrato lapide constructa, et aquis circumventa in insulae
similitudinem. Augebant haec imposita praesidia; munitiones
innumerae3 obstinati opidanorum animi. Nemo ad secundum
lapidem tuto oppropinquare poterat. Tria quoque suburbia
munitissima urbem protegebant: quare partim palustri solo,
partim amnium propugnaculorumque difficultate, urbs hosti
adiri non poterat, neque diverti flumina, neque cuniculis
moenia subiri.

Ubicunque effodiebatur‚ latices emergebant: proinde
nihil arte, naturaque munitius poterat excogitari. Accede—
bant Noricorum munimenta montium, qui urbem in theatri
speciem circumstabant3 unde ab imminentibus undique castel-
lis subveniri poterat, et circumspectu ( e circumspectu) obses—
sorum animi confirmari.

Tua autem serenitas, quia videbat nihil in Austria‘esse
gestum, nisi haec civitas, Austriae caput, Imperatoris Regia,
Patria Augustorum et sepulchrum, atque munitissima deni-
que spes et tutela regionis, in ditionem tuam pervenisset:
tam vehementi animo oppugnationem adorta est, ut nunquam
sit die noctuque cessatum. Primarium nocte suburbium vi
captum3 ubi tui milites, homerotenus (humerotenus) aqua
caenoque trajecto, tam praeclarum ausi facinus non medio-
crem sibi laudem compararunt. Expugnato suburbio, varia
tormentorum genera urbi propius admota; inprimis sex in-
sanae belli machinae, ex aere conflatae, profligatis olim
Turcis ereptae; quae urbem ita quatere coeperunt, et ea
potissimum parte, quae spectat ad Viennam, ut omnes ilhnc
turres, murosque protriverint. Mox tormenta undique moeni-
bus adacta, et ita proxime circumerectae turres castellorum
instar, ut cominus cum oppidanis, nisi interJecta fossa pro-
hibuisset, manus conserere potuissent. Quare mum (nimium)
oppidanorum attritae vires, et consternati animi⁷ superba ubi-
que fastigia machinis deturbata: contra illi nullum defensio—
nis genus praetermittere, diruta moenia aggere reparare3
quassa et nutantia succidere, ne foras devoluta fossam ample

