197

societatem hortatur, senatumque ei pollicetur si bellum
adversus Mahumetum suscipiat, ac rempublicam christianam
tueatur, quot annis octoginta nummum aureorum milia exolu-
turum. Multa tandem oratione consumpta concessit Matthias
in legatorum sententiam. In hunc moduni inter Regem et
venetos composita est societas. Nequeo praestantissimi
Principes verbis consequi quantas clades turchis intulerit:
quot fertilissimos illorum agros diripuerit: quot tuguria igni
absumpserit: quot oppida funditus everterit. O praeclarum
regem semper litteris3 laudibus monumentisque decorandum.
In plura magnitudine nominis tui fecisti; quod armis facere
Rex alius potuisset. Oppidum erat: quem (Ι) Belgradum incolae
vocabant: natura adeo munitum: ut non nisi obsidione ex-
pugnari posse videretur. Ipsum ut omni et commeatus et
telorum genere Mahumetus munivit quindecim expeditorum
militum milia imposuit. Dixisses id penitus inexpugnabile.
Quod ut Matthias ex exploratoribus compertum habuit con-
festim ad oppidum castra mouit: nec longe ab eo stationes
posuit. Ut dies aliquot ocio dati sunt milites ad se accersiri
iubet: atque ut arma expediant, quando oppidum sit oppugna-
turus admonet. In sequenti die equites in aciem eduxit:
peditum alios: qui hostem tormentis, tragulis, scorpionibus
arcerent: idoneis locis disposuit. Alij scalas: quibus murum
conscenderent: eius iussu comportarunt. Alij ad ipsum
diruendum gerebantur praefectus oppidi milites ad concio-
nem advocat: se in hostium castra speculatores misisse
speculatum: qui eos nunciaverint brevi oppidum oppugna-
turos. Quare rebus suis consulant. Quisque quid sui sit
consilij explicet: se maioris partis sententiae accessurum.
Cum igitur alij oppidum Matthiae imperio ac potestati
dedendum: quin eos: qui nullam promissi fidem (servarent)
praestarent: pro proditoribus habendos: cum praesertim
omni commeatus genere abundarent et quicquid in exercitu
Mahumeti fuisset roboris et floris adesse conserent. Haec
maiori parti sententia tutissima uisa est, ut patenti porta
in hostes impetus fieret, quando eum sustinere non possent.
In hunc modum maximas copias parva manu fusas esse.
Vix horae duae circumactae sunt (nam sese instruxerant

