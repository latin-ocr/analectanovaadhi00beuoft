585

590

595

600

605

610

615

620

Hanc igitur proceres, parili si pectore semper
Gesseritis clausam, pefida turba cadet.
Si quod erit damnum7 facile pelletis acerbum,
Nullus erit qui vos laedere rite queat.
Sternetis saevos Thurcas‚ Asiamque prophanam,
Non erit erecto dente timendus aper.
Vivetis placidae contenti munere pacis,
Et fugiet nostros mors procul acta lares.
Orbis et immensus vestros celebrabit honores,
Virtutumque comes, gloria perpes erit.
Pellite de medio discordes atque bilingues,
Ne noceat regno turba maligna pio,
Nam nisi turba gravis tollatur prorsus ab inde,
Patria. non poterit tuta manere satis.
Tolle moras igitur post tanta pericula tandem,
Hungara nobilitas, sic populosa cohors
Pugnes pro patria, pro libertate parentum⁷
Nunquam pro patria mors est acerba tua.
Amplius extollet vires inimicus in omnes,
Si plus distuleris, bella movere sibi.
Ipsa sinu mulier natum complexa peribit,
Nec sua defendent tempora cana senem.
Tristibus incipies semper pallescere curis,
Et fient vitae tedia mesta tuae,
Oppida cumque suis rumpentur moenibus urbes,
Undique conspicies carpere velle fugam.
Sic tua perpetuo morietur tempore fama,
Ac fies cunctis fabula vana viris.
At si pugnaces pariter surgetis in hostes,
Ardenter nobis, prospera cuncta fluent.
Omnipotens aderit conamina vestra iuvando,
Et dabit auxilium, protinus ipse suum.
Sufficiet- promptus validas 111 praelia vires7
Hostis ut infestus concutiendus eat.
Nam Thurcas nil Marte valet, nec idoneus armis
Est tantum celeri praestigiosus equo.
Nilque profanus agit solum clamore furenti,
Non nisi perversus calliditate ferit.

