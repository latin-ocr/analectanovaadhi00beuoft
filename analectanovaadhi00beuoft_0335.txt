130

135

140

145

150

155

160

301

Luminibus densis: septenaque culmina mirum
Pertimuisse serunt Latie miracula terre.
Tuque labor Nemees Tyrinthia gloria monstri
Herculea iacuisse manu: Quem penitet unquam
Procubuisse quidem: et magno cessisse domanti
Fortibus haud ausis. Vos cancri signa perusti
Candentes aestu Lybies torrentia Syrtes
Cornigerumque Iovem: et sitientis semper harenas.
Vector et Ogigie dederas qui tergora nuptc
Deteriora Deus misere quoque proditor Helles
Astrorum primus ductor: pelagique ruina

In Thalamis predulce tuis o virginis ast-rum.
Libra sequens qua Cesar ovat: cheleque verende
Phyliridesque vetus geminato pectore pollens
Arcipotens tinctas vibratus sepe sagiptas (l)
Falciferi de stirpe patris tua deprecor ora.
Corniger hirce simul fallax Neptunia proles
Tuque puer dilecte Iovi, qui fussor (!) aquarum
Prodelis, et gemini pisces, quibus ultimus ordo
Oro vos omnes celi de parte serena

In media signate locum: quo cernere Romam
Belliger et recto valeat lustra-re Quirites
Sydere et aurati Capitolia celsa tonantis
Vuladislaus atrox sceptrum cognomen et urbis
Conferet: antiquumque decus cum nomine Regis
Nomen et a victis deducet nobile Turcis.
Iunctus erit dextro lateri Mavortius heros

Et levo astabit prefulgens Romulus astris
Desuper a sacro dependens vertice lambet
Iuppiter: et crines rutila flammaque flagrantes
Spargere visus erit, circumque innoxia dulce
Lumina, divino tua fundere tempora cultu.
Post pater ille suus regum sapientior unus
Quem vultu festo natum spectare iuvabit

Ore gravi, gravibusque oculis ille inclytus armis
Huius frater amans. Rex alter honore verendus
Cognatos concernet avos, et maxima Martis
Gloria Pollonos superans animosa triumphos,

