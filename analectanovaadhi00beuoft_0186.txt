166

Quam tunc habere poterimus, cum in aqueo vultus nostri
sudore pane vescemur, et labore poenitentiae corpus
nostrum castigabimus. Sicut Christus aquam sudoris in
toto corpore manantem habuit, cum pro nobis pati de-
beret. Tertia vero illa est, sitientem animam non solum
potans, sed et lavans, de qua ille testimonium perhibuit,
qui vidit quod aperto latere, domini dormientis in cruce
exierit et sanguis et aqua. Qui si proficere poterimus usque
ad devotionis gratiam, tunc nimium potabimur aqua illa
sapientiae salutaris, super mel dulcis est habens fontem
perpetuum decurrentem aquae salientis in vitam aeternam-
Plura adhuc et infinita sunt similia de aquae mysteriis
si recte perpenderentur, certe non solum aqua non vitu-
periis afficeretur, sed omni liquori tam vini quam ceteris
praelata divinis extolli deberet laudibus. Cuius usu (dii boni)
antequam vinum nasceretur et post, quot sancti patres in
solitudinibus viventes coelum meruerunt ‘.' Quot adhuc hodie
commoda hominibus aqua praebeat? varios cibos et piscium
ac caeterarum rerum multiplices usus nobis exhibendo,
frumento molendo, margaritas lapides praeciosos et uniones
egerendo, aurum monstrando et purgando, navigia ad multas
hominum necessitates apta sustinendo, id saepe expediendo⁷
quod nunquam vel ingenia vel humanae vires expedire
valeant; munitiones et propagnacula nobis praebend03 et
ab hostili ac inimicorum invasione nos tutos reddendo. Et
ne diutius divager, nonne videtur et hoc, ut vera et dica-
mus et sentiamus, potius laude, quam vituperio dignum,
quod haec ipsa nostra patria et magna chriastianae rei-
publicae pars per solam aquam huc usque ab impetu hostili
et Turcarum rabie praeservata sit, quam vires nostrarum
gentium vino emollitae, auxiliis non bene munitae, tueri
vix possent. Quae nisi illos arceret suis excursionibus Tur-
carum iam et de nobis et de christiana religione (ut de
Graecia et Asiae regnis) fortassis actum erat. Vinum autem
non solum non hoc valeat, quod auxilia morborum conferat
et membra hominum recte sanet verumetiam sanitatem
auferat. Omitto caetera, quod patrimonia quandoque tota
atterat. famam pulset, rixas, caedes, infanda facinora ex-

