250

40

45

50

55

60

65

70

Massica vina placent, et Tergestina probantur.
Extinguunt cupidam vixque Phalerna sitim.

Crescit luxuries rerum, perdensque vorago.
Conturbat sensus, debilitatque caput,

Hinc varios miseris languores artubus infert,
Hinc vexat lentos tarda podagra pedes.
Sic veniunt tristes morbi, turpisque senectus,
Sic subiti cineres, corpora vasta necant.
Hac ratione potest minime succurrere regno

Viribus, et patriae fortis adesse piae.
Exanguis livor caeco vos macerat igne,
Et turpis questus, ambitioque levis.
O nimium studiis hominum sociata cupido,
O nimium veris aemula facta bonis.
Insidias sentit quamvis qui vera fatetur,
Exilium, siccas (vim, mala damna) minas
Ast moneo verum, nam si petit improba lingua
Questum, nemo potest hunc retinere diu
Non taxoque status, verum sed dicere posco
Argue sed vicium, crimina, turpe nefas.
Quilibet alterius sortem nigrare laborat
Morsibus infestis, fraudibus atque dolis.
Et demens tacitum cruciat discordia pectus
Disgregat et mentes, nec sinit esse pares.
Quilibet ecclesias Christi manifeste remordet,
Atque sacerdotes carpere dente solet.
Iustus ab iniusto nullo discrimine vivit,
Virtutem crimen praecipitavit humi,
Vivere virtuti est nunc delirare, bonumque
Se formare pudor, fraus, dolus, ira placent
Ingenium fallax, mens subdola nequior astus
Caetera vix ausim scribere, sive loqui.
Spreta iacet probitas, vicium dominatur et aurumÍ¾
Simplicitas premitur, integritasque perit.
Floret adulator, latro saltat, leno triumphat,
Heu sycophanta regit, proditor alta petit.
Relligio contempta manet. regisque potestas
Despicitur, rarus obsequiosus adest.

