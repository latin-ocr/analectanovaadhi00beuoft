314

620

625

630

635

640

645

650

655

Sis quaeso praesens populo nobisque secundus
Et firmes omenque datum mandataque patris.
Te sequimur cuncti rapidis comitantibus alis
Non genti parcus cruor est pro laude fovenda,
Est nobis virtutis avum geminusque cupido
Tendit ad hostiles ausus insania concors

Nos semper iuvenesque senes pubescimus armis
Bellatrix gens ista manet nec vulnera curat.
Irruit Hectoridum pulchra ad discrimina proles
Nunc studium populo gentique facessere iussa
Par sedet‚Å∑ et similes extant in pectore mentes
Ibimus electi ad sanctum latus ordine vatis
Bellipotens nostrumque ducem cum sorte petemus.
Finierat, statim patres et fortior ursus

Haud mora nulla suit primum dare thura tonanti
Ante alias Veneri, Martique indicere laudes
Externis patriisque deis et ovilia campi

Culta diu, cumulantque bono penetralia fumo
Victima perque aditus habili cadit icta ministro
Lanigerumque pecus feriunt canosque iuvencos.
Albentes mactantque boves de more vetusto
Quos iterum solitis nutrit Clytunnus in arvis.
Nec non sollicitus festas Marcellus ad aras
Raptabat nuptasque nurus non federa passas.
ignarasque thori ducebat rite puellas

Martigena de stirpe caput. Laurentius inde
Gente Paluzella causarum acerrimus unus
Defensor7 Rubee gentis pulcherrima proles
Filius hinc Nardus patria virtute decorus

Hinc sequitur cursu nimium properante Quirinus
Cura deum nitidus vatum qui maximus extat
Et custos Latiique chori, quo nullus habetur
Clarior eloquio et Phebeo pectine maior.

Fonte suo puroque lacu nunc ora perhenne
Nostra natant spargitque novos in plectra liquores.
Cogebat iuvenum pubem doctamque catervam.
Sic etiam Marsus terris memorabile nomen
Ausonieque decus culte mirantur Athene

