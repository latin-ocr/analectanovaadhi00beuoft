356

70

75

80

85

90

95

Heu nimis lato spatiata campo
Musa, divorum tenuare tentas
Gesta, deducto nihil apta cantu

Desine tandem,

Hic fatigaret veteres poetas,
Sique migrarent Helicone Muse
Perderent voces numerosque vellent
Prodere nullos

Tanta sunt Regis memoranda sacri
Gesta, virtutis fideique pignus,
Et boni mores, documenta vere

Iustitieque.

Ipse quid dicam probitate rara,
Inter ornatos homines moranti
Deque regali gravitate, deque

Relligione.

Ausonis cedat superis recumbens
Terra, quot laudes peperere fortes,
Quotque devictis populis tulere

Signa Quirites.

Iam petes foelix pius et prius triumphans
Semper invictus generosus atque
Splendidus, divos referendus inter

Solus haberi.

Vive Vuladislae o nimium beatus,
Si tibi cessit decus omne Martis,
In dies crescet tua fama terris

Postea coelo.

