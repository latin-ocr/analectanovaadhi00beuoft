370

35

40

45

50

55

60

65

70

Muris undique fortibus superba,
Pulchro Danubio, decens et Hystro
Sevis aggeribus vocata Buda,

Hinc stat ceruleis madens in undis
Urbs et perspicuum videt liquorem,
Dives terra, potens, ferax agrorum,
Illic Triptolemi quies remansit,
Fluxas obita cum rotas reliquit.

Hic accincta Ceres sinus refersit,
Suffecit cupidos satis ligones

Ipsa, Bacchus adest, bonus Lyeus,
Gaudens vitiferis honoribusque
Umbrat palmite sobriique ruris
Colles et latices suis racemis,

Hinc cedit Latium mero Falernum,
Tmolus pampineis decensque succis,
Et Metymna ferax fruens sapore
Leto, vinifera magisque Nysa.
Florens massicus et comes superba
Uvis setia montibus revincta,
Bacchei gracilis vel uva Gauri

Qui tunc Icariis comis ovabat.

Huc venere pares duces ad arma
Vuladislaus erat, secundus alter
Caesar, maior erat timor sub armis
Cum sevus ruerat potensque Turcus
Hinc hinc conveniunt tuba frequenti,
Et tentoria sublocant utrique,
Decernunt vigiles, diesque ponunt,
Factis excubiis parare bellum,
Prefixas statuunt notas merendi,
Ductores proprium diemque servant.
Ambo magnanimi ruunt in ora,
Consurgunt acies, truces phalanges,
Stringunt letiferos suos per arctus
Enses et gladii simul pererrant.
Truncantes miseros, (nephas) maniplos.
Sternuntur pedites furore adhesis,

