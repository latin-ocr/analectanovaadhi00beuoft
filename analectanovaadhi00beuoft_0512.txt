460

simo in convictu, Benedicte Bekeni, te primum nosse coepi,
cuius morum incredibilis svavitas summae mihi voluptati,
ingenium atque animi moderatio non minori fuerunt admi—
rationi. Tantopere porro complacita est mihi virtus tua vel
primo gustu, ut repente te ad amandum vehementer mira-
bilemque in modum fuerim accensus, ac iam inde ab initio,
ex quo iacta sunt fundamenta amicitiae nostrae, mecum in
animo cogitavi, quo pacto et qua via mei erga te amoris
atque observantiae magnitudinem tibi possem ante oculos
ponere. Cum itaque perspectum haberem te eruditorum
scriptis ac literarum monumentis imprimis oblectari, statui
in praesentia tibi nugas hasce meas in publicum prodituras
nuncupatim dedicare . . . Iam vero quidquid est libelli huius,
ut gratius acceptiusque sit oculis legentium, et ponderis
aliquid accedat magis meis, Reverendissimi ae amplissimi
Domini D, Ladislai Saleani archiepiscopi Strigoniensis versus
tametsi perpaucos, operi tamen minuto et non ita magni
pretii consulto praefixi, quos ille, mirabile dictu, extempore
inter funebres pompas, et immediate effudit⁷ qui vir vel
solus documento esse potest exteris nationibus, ut aliarum
rerum omnium, quas natura ad usum cultumque vitae humanae
produxit, copiam atque ubertatem affluere, ita animos sub·
limes et ingenia excelsa ac matura Pannoniis minime deesse.
Quis vero est, modo sana sit mente, ac iudicio praeditus,
qui non admiretur Saleanum arduissimis negotiis gravissimis-
que laboribus iam pridem ab ineunte aetate continenter
occupatum, domesticis studiis tantopere et successivis horis,
quae illi paucissimae propter infinitam rerum administranda-
rum vim et molem contigerunt, profecisse, ut nulli praeterea
rei deditos, quam ingenii culturae bonarumque artium exerci-
tationi, ipse insigniter antecellat . . . Magnifice et amplissimo
viro D. Stephano Verbetio incliti Regni Ungariae Palatino me
diligenter commendabis, quem ego virum propter et multas
et egregias virtutes ipsius plurimi facio coloque et summo-
pere observo. Viennae Kal. April. Anno... 1526.

