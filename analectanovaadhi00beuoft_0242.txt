216

patefiunt. Deinde ut diversorum dicta brevi colligerentur.
Postremo sit figurae cuiusque ethimologia id est originatio
uno libello haberetur. Ad quas quidem sciendas te omnesque
alios hortor: eis enim non poema modo, sed etiam oratio
ornatur: ut inquit Fabius: et Cicero de claris. Oratoribus
etiam ait, quod ornari orationem graeci putant: si verborum
immutationibus utantur: quos appellant tropos et sententi-
arum otationisque formisque vocant schemata. Caeterum quia
ipsarum nomina figurarum asperrima sunt aliqua enim tris
breves syllabas: quaedam quattuor aut quinque tenent:
quod Manilius tertio libro refert: tornari res ipsa negat
contenta doceri. Vale dulcissime: Nonis Sextilibus Millesimo
quadringentesimo octogesimo nono. Romae.

Antonius Maneinellus praestantissimo viro J. V.
serenissimi Regis Hungariae Bohemiaeque oratori
dignissimo.

Pannonios inter fama celeberrime praesul,
Romano eloquio vel cicerone prior.
Cum tibi sunt dociles pueri: clarique nepotes
Pars quorum studiis erudienda meis
Scripsimus haec valeant cultum quis nosse poema
Quis veterum passim scripta referta notent.
Cultos his etenim quaecunque oratio fiet
Sive soluta meet: sive notata modis.
Usque per ora virum possint audentius ire
Nec sannas metuant: auriculasve sibi:
Elige tutorem sumnia gravitate verendum
Eligo quem procerum pectora saeva tremunt.
Qui nulli ingenio, nulli virtute secundus:
Quo nullus toto gratior orbe manet
Hinc ad te properant nostri monumenta laboris
Hinc velut ad numen missa libenter eunt.
Sumito parva licet minimo quoque numina gaudent
Sumite: si voti spes tua compos eat.
Vale.

