495

Ioannis Baptistae Novosolz‘ensis Pannonii Sylva.¹

Inclyta Pannoniae felicis gloria Iane,
Ausoniae splendor, Pegasidumque decus.

Mellito cantu durissima saxa movebas,
Obstupuitque tuo carmine saeva tigris.

Auritae quercus te sunt per rura secutae,
Exhibuit Delphin obvia terga tibi.

Sistebas quoties rapidissima flumina cantu!
Eridanus solitum saepe reliquit iter.

Incolis Elysios at nunc, doctissime, campos,
Te cingunt animae suspiciuntque piae.

Hic nova dum resonas aurato earmina, plectro,
O quantum linguis, turba beata, favet.

Morte tua celeri luget concussus Apollo,
Amissum queritur rauca Thalia decus

Nec metuunt vinci⁷ quanquam certare disertae
Plurimae in Arctois gentibus esse solent.

Impia si possent fatorum jura resolvi,
Et possent flecti numina laeva simul,

Tu Pylios superare dies7 tria secula solus
Nestoris illius vincere debueras.

Et quod cornici, cervisque fugacibus aevum
Contigit, id vates vivere dignus eras.

Sed quoniam Lachesis non levia Verba precantum
Audit, nec precibus flectitur ipsa piis,

Accipe Pimpliadum tibi quae pia cura sororum
Asserit, aeterno carmina rapta rogo.

Carmina Lethaeum non formidantia flumen, .
Carmina nulla unquam deperitura die.

¹ Ianus Pannonius tizenot elegiaja 1522-iki‚ bolognai kiadasanak
vegero'l.

