PRAEFATIO.

Eugenius Abel funestissima morte ereptus, diligentis-
sime collectam materiam reliquit7 quam ex codicibus et
incunabulis variarum bibliothecarum excerpserat, sed fata
ei haud permiserunt tempus et otium, camin ordinem redi-
gendi et ad communem utilitatem edendi. Manibus eius
pientissime consecro hunc meum laborem, quo haec Ana-
lecta Nova edenda praeparavi. Hoc volumine continentur
praefationes et epistolae dedicatoriae‚ nec non carmina
dedicatoria et panegyrici, quibus scriptores litterarum rena-
scentium praeclarissimi reges Hungariae et excellentissimos
antistites et proceres gentis Hungariae honoraverant. In
indice alphabetico ordine redacto invenies omnem mate—
riam. Hic elucent nomina Aldi, Bartholomaei Fontii, Bon-
finii, Bochii, Constantii Fanensis, Marsilii Ficini, Pacifici,
Ransani, Ursini, ut summos viros nominem. Sed habebis
etiam hic orationem funebrem Garsonii pro rege Mathia
habitam, denuo ex codice Bononiensi redintegratam, epi-
taphia varia ex variis fontibus hausta et carmina ad res
Hungaricas quandam relationem habentia, plerumque carmina
dedicatoria ad opera Hungarorum scriptorum. Praeterea
hic invenies quattuor opera selecta, quaein incunabulis
reperiri possunt, sed et cum codicibus ab Eugenio Abelio
collata sunt. Has collationes partim et ego iterum contuli
cum exemplaribus, quae mihi videre contigerat. Hoc loco
gratias mihi agendum est Alexandro e comitibus Apponyi,
qui summa cum liberalitate bibliothecam suam rarissimis
thesauris refertissimam aperire dignatus est. Haec opera sunt
Joannis Nicolai Nagonii poematum libri lV. ad WladislaumII.,

1*

