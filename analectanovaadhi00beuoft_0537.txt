485

Vix tractare fides, cantu vix solvere curas
Coeperat, et patriae praemia ferre suae,
Occidit ante diem, fatis immitibus, eheu!
Quam dulces cantus sustulit hora brevis!
Huic Linus et vates cedebat Thracius Orpheus,
Cantantem Pluto quem stupuit Stygius.
Caelitibus fuit hunc non parva audire canentem
Cura et inasvetis verba ligata modis.
Collibus exciti liquere cubilia Fauni.
Sylva nec intonsas juvit Hamadryades.
Oblitusque sui cursus quam noster et, Aethon
Saepe retardato transiit axe polum.
Adde etiam niveo venientes corpore mores,
Compositos; quis hoc castior Hyppolytus‘?
Relh‘gionis erat Numa nec servantior aequi,
Cultus Aristides, Scipiadaeque duo.
Ingenium, speciem, mores, simul omnia mentis
Tot bona, Parcarum perculit atra manus.
Hinc deserta chelys, moerent Libethydes, undae
Pyrenes squallent, mutaque Calliope.

Extulerat paulum Pluto caput impius orco,
Heu! quid opus facto, pro quid, ait, video!
Num se proripuit nostris e sedibus Orpheus ἱ)
Huc repetitum iterum venit et Eurydicen?
Agnosco, similis quam Orphei est ille poeta,
Ianus, Pannoniae gloria prima suae.
Ianus in Arctoas Latio qui transtulit urbes
Pegasides primus, Mopsopiumque melos.
Quam Dryades gaudent circum, cultaeque Napaeae,
Exiliunt, quantus manat ab ore lepos! v
Per Stygios latices iurarem hunc Orphea, si non
Aspicerem hic nostris Orphea luminibus.
Eriperemque Deis, proprium nobisque dicarem,
Fratris at exterrent tela trisulca mei.

