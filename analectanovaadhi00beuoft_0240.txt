214

Redeo nunc ad te, Antistes Angustissime, quem eruditi
omnes uno ore, consonoque suffragio Maecenatem, Pollio-
nem Proculeiumque saeculi nostri celebrant. Nec immerito.
Tu 6111111 illorum es asylum, praesidium et decus. Quis vero-
est qui nesciat doctissimum Quinqueecclesiensem Episcopum
doctos omnes fovisse semper et cotidie fovere? Testis erit
in primis Balbus Venetus, utriusque linguae, vel inimico
iudice, doctissimus, qui te duce et auspice altum iam pri-
dem spirare caepit. Praeterea Laurentius Bistritius, celsi-
tudinis tuae nepos et Albae Regiae praepositus, patronus-
que meus3 qui fulturis tuis ad eloquentiae et eruditionis
cacumen, Bononia teste aspiravit, Stephanus etiam Broda-
ricius, laurea dignus Apollinari. His adnumerandus et Ianus
ille, faber eruditionis multiiugae faberrimus, qui multum in
fronte pollicetur, plurimum vero habet in recessu. Accedit
huic Philippus Albaregalius, Varadiensis, Archidiaconus
cathedralis, iuvenis optimae indolis et in literis nequaquam
poenitendus; nec 11011 Valentinus Cybeleius, Musarum alum-
nus, et alii pene innumeri, quos si recensere voluerim, faci-
lius metiar quot coelum sidera servet, et quota in Oceani
bellua mole natet. Verum 116 ex epistolica verecundia in
commentariorum audaciam transeamus, iam receptui canam.
cum praesertim ad materiae dignitatem et virtutum tuarum
merita, parum sit omne quod dicitur. Tu interea vive diu
felix et omni detectus pectora nube, finem Nestoreae, precor,
egrediare senectae. Vale, Antistes eminentissime, et me, qui
tibi vel animam ipsam debeo, mancipiolum respice. Ex
florentissimo Gymnasio Bononiensi. Idibus Ianuariis MDXII.

 

Sebastianus Magius Lectori salutem.¹

Illud nunc ego (nec importune quidem) dicam quod
Graeculus quidam olim ad Augustum: Plus darem, si plus
haberem. Non enim me praeterit, his longe plura Ianum
nostrum composuisse, quae, pro pudor adhuc ab invidis

¹ Ugyanazon kiadas vegerfil.

