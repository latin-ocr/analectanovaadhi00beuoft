306

320

325

330

335

340

345

350

Alitis et numerum quum traxerit usque Sabee
Hec sunt venturis concessa parentibus arma.
Gloria quis tollet iam se veneranda Bohemis
Celitibus manifesta meis, et scandet Olympum
Indubitata manent promissaque vera putato
Nata Venus, quondam docui nascentia fata
Ordine sollicitam cum te Cytherea tuebar

Et nati parvique tui spes grata nepotis
Infestamque viro placida sub pace locanti
Illyrico sua regna Solo gravibusque sororis
Succensam stimulis, odiis et coniugis actam.
Invenient hec vera patres emissa per antra
Vatis et Euboico capient manantis ab ore
Virginis edocti, lecta comitante corona.
Desierat, Martem genitum Martisque Quirinum
Convocat in cetum superis astantibus almum
Actutum. Gradive moves qui bellica signa

Et fera cum lituis incendis classica pugne
Percipe (l) que referam, quid publica cura iubebit
Concilio in sacro tibi namque facessere prodet.
Sic libitum divis properes ut nomine divum
Ideasque citus sedes et Pergama Rome
Mixtaque Pannonicis intrabis menia muris.
Nuntius hic fidus nostri tu pignoris esto.

His aperi sortem et regno consulta deorum
Circumspecta super Phrigiis et pondere rerum
Protinus incedant, cum primum ceperis urbem
Vestibus ornati Latiis, ostroque rubenti
Patritioque gradu famulum splendente caterva
Hectoridc magni fame maioris aventes
Cumanam ad sedem sacrataque tecta Sybille.
Illic egregium visu facieque (1) superbum

Ore excellentem et laudum spe corda gerentem
Preclarum clypeo et spectatum immanibus hastis
Comperient regem, cum Cesare bella moventem
Tractantemque manus inter numerosa potentum
Agmina, iam natum terris foelicibus annis
Ungaricis proprio credant de sanguine cretum.

