145

150

155

160

165

170

175

180

Tractabant animo propriae monumenta salutis,
Ut possent superi scandere regna poli.

Et cupidas mentes ad caelica regna levabant
Tollentes geminas prorsus ad astra manus.

Auctoremque suum sedato corde frequenter,
Laudabant pariter, pectore, thure, prece.

Omnes servabant praecepta salubria vitae.
Ecclesiaeque suae nemo rebellis erat.

Ast illam semper magna pietate colebant,v
Atque sacerdotes, iura sacrata, simul.

Saepius insani tandem post acta duelli,
Vivebant iuste, lite remota procul.

Et quum victores post laeta trophaea redibant
Comiter invicta, praeda recepta manu,

Tum celeri gressu spectatum turba ruebat
Obvia progrediens talibus orsa modis:

Laus tibi cuncti potens quod nos patriosque nepotes‚Å∑

Eruis a rabido faustiter ore canis.

Praecipue uxores, nati charique propinqui,
Gaudebant, famuli, turba pudica, quoque.

Laeta domus fuerat, sonuerunt carmine templa.
Et crepuit toto fistula blanda foro.

Iucundos pariter reddebant Aera boatu&
Festinosque simul tympana rauca sonos.

Et populus reduces magno suscepit honore,
Ac studuit supero solvere vota deo.

Thura vaporatis ponendo fumida templis,
Cessando laudes nec resonare pias.

Hos etiam princeps merito decorabat honore
Militibus tribuens munera larga suis.

Et reduces magnas cunctis ex ordine palmas,
Narrabant pariter praelia dura viris.

Quod bene digna satis fortuna reviserat illos,
Quodque illis dominus maxima lucra dedit.

Quilibet ut potuit pro tantis rite triumphis,
Sic studuit magnum conciliare Iovem.

Nonnulli Christo sublimia templa dicabant,
llle dabat sanctis maxima dona locis.

