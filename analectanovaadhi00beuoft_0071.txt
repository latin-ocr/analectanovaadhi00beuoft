55

Ab Illyrico incursabat quottidie Turcus. Intrepidus tamen
Maiestatis Tuae animus tot bellis undique circumventus
nunquam sibi defuisse visus est. Quin etiam tanta propa-
gandi nominis occasione magis ac magis augebatur, inmor-
tales deo gratias agebat, qui ne quo torpesceret ocio quotti-
dianam inmortalitatem ausam sibi porrigebat. Quis hoc tandem
credere poterit, quod hostes quoque barbari ingenue fatentur,
Mathiam tot periculis obsitum saepe uno anno a quattuor
mundi partibus rettulisse victoriam. Immo ne mensis quidem
adhuc ullus sine victoria exactus est. A solis exortu pro-
fligasse Turcos, a Septentrione Sarmatas et Boemos, ab
occasu Vindelicos et Alammanos, a meridie Illyricos. Atque de
utroque mundi Imperatore saepe uno anno tryumphasse (sici)
alterum denique ad indutias redegisse, ad magnam imperii
iacturam alterum. Quis igitur prae nimis livore denegare
ausit, eum qui de duobus orbis Imperatoribus tryumpharit
et saepe tryumpharit, non iure verissimum ac maximum
Imperatorem appellari opportere. Hic verus est Caesar et
verus Augustus, qui Boemos domuit eosque in provinciam
redegit, qui Austriam in ditionem accepit, qui Sarmatas
cum magna strage abegit et ad amicitiam redegit, qui Turcis
munitissima oppida eripuit et intra proprios fines occlusit,
qui Dacis et Getis iura dedit, qui Maesiam et Peoniam ab
infidelium incursionibus vindicavit. Quorsum igitur haec ἱ)
inquies invictissime princeps; nempe ut intelligeret Vestra
Maiestas sibi satis ex arte militari et insita sapientia nomi-
nis et inmortalitatis comparasse, quibus Romanos progeni-
tores tuos a te non solum aequari verum etiam superari
confitemur. Accedunt et alia quae Maiestatem tuam non
minus illustrant teque et Corvinum et Romanum Caesarem
esse plane testantur; praeclaris enim delectaris aedificiis
et his praesertim qnae vetustatem aemulentur. Nam cum
Syllam, Pompeium, Lucullum et Agrippam, item Augustum,
Corvinum Messalam, multosque Romanos insana opera fecisse
lectitaris, quae illorum magnificentiam refferrent‚ non sane
aequo animo pateris, Princeps invictissime, te hac aedi-
ficiorum magnificentia superari, sed priscam architecturam
in lucem revocasti3 et hoc praesertim tempore, dum breves

