Et tibi, quem Paean vatem medicumque sacravit,
Comiter acceptus Cuspinianus erat3

Inter et hos imum, quamvis ignotus ab omni
Parte foret, Piso gestit habere locum,

Non quia, quod longe fuit a sapiente remotum,
Me cuipiam praeceps insinuare tibi,

Sed quo vix noto patronus adesse clienti
Non dedigneris, pagina nostra petit.

Non modicum refert, quali sub iudice litem
Exerces, causae quisve patronus erit.

Distichon.

Quem tibi pro modico misi, Fusemanne, libellum
Munere: iucunda conspice fronte, precor!

 

1a00bi Pisonis Epigramma. ¹

En semel, en iterum, festos spectare triumphos
A domina misso contigit urbe mihi,

Quos de Sismaticis Rex Sigismunde tirannis
Diverso egisti tempore, sorte pari.

Vidi ego Sarmatico superatos Marte Volachos,
Sacrilega predas ultro referre manu⁷

Regia qua surgit nulli cessura labori
Cracoviam et gelidis Istula lambit aquis.

Tunc cum Christicolas sub quernam Iulius umbram
Vix tutas caulis, cogeret alter oves,

Vidi ego tercentum non vili stemmate Moscos
Vincta triumphali subdere colla iugo.

¹ „Carmina de memorabili cede Scismaticorum Moscoviorum per
serenis. ac Invietis. D. Sigismundum Regem Polonie magnum Ducem
Lituanie : Russie z Prussie: Sarmatieque Europee dominum et heredem
apud aras Alexandri magni peracta. —— Epistola R. D. Io. de Lasko Archi-
episcopi Gnosnen. et Primatis Regni Polonie. Silua Ioannis Dantisoi.
Hymnus Valentini Ekii. Silua Christophori Suchtenii. Panegiris Ber-
nardi Uapouski. Epistola Andree Criczki. Epigramma Iacobi Pisonis.“
(Roma 1515.).

