376

10

15

20

25

30

35

40

Victimam debes etiam sacrare
Candidam puris operosa templis
Et focos largo cumulare fumo

Sanguine fuso.

Egit an nescis melius merendo
Quid? feros fudit violenter hostes
Caesarem dextra validaque vicit,

Castra sequentem.

Perdidit sacram superatus illo
Lauream Caesar, diadema fulvum,
Et potest nullo redimi decore

Principe forti.

Nos Duci currum dedimus sereno,
Quatuor vectum niveis per urbem
Sic equis, toto populo recultus

Aureus ibat.

Carta demonstrat variata signis
Et figuratis maculis notata,
Regis ostendens celebrem triumphum
Pictaque laurum.

Cernitur toto veluti Myrone,
Et laborata vigilanter arte
Facta dependens nivea quadriga
Pompa relucens.

Hinc cathenati varii trahuntur
Nobiles, tergo manibus revincti7
Fronte demissa revehuntur idem

Colla tenentes.

Emicans princeps animosus illos
Spectat humanos acies retorquens
Et pio vultu iubilat videre

Agmina capta.

Illa prostrato Dominum tuentur,
Vertice, ardentem tunica decenti,
Atque virgatas studiose vestes

Murice fulvo.

