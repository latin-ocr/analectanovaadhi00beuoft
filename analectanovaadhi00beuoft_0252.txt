226

190

195

205

210

Cur sinitis patriam graviter lacerare misellam,
Quae magno venit parta labore nimis?

Nobile cur nomen cupitis famamque perennem
Perdere tam tepide pauperieque premi?

Nonne volunt homines cuncti cupiuntque vicissim
Libertate frui condicione pari 'P

Nonne solent etiam proprios defendere foetus
Aligenae volucres silvicolaeque ferae?

Et vermes pariter caecis habitare latebris,
Ut placida semper vivere pace queant?

Aere sic volucres teneros contingere foetus,
Ne valeat quisquam nidificare, solent,

Squamigeraeque ¹ natant pecudes in gurgite vasto,
Ut vitent hamos. retia,'-' noxa, dolos.

Et foetu privata furit catulosque ferentem
Tygris et irato dente inimica petit.

Setigerique sues ineunt sic praelia semper,
Ne rapiat partus quisque repente suos,

Et leo sic rabiem prenso consumit ³ in hoste,
Ursus et informis prolis amore furit.

Hunc pariter servant animantia cuncta tenorem,
Ut valeant vitam sic retinere suam.

Vos tamen ignari charos delere penates
Et proprios sinitis depopulare focos.

Est pudor immensus vobis violenter ab hoste,
Tantas insidias excidiumque pati

Turpe rudimentum est patriae ratione relicta
Segniter expertum sic tolerare malum.

⁷ An solidis vidui proceres a viribus estis

Imbelles, inopes, consiliove rudes?

An vos non facilis pariter natura creavit.
Assuetos4 bellis ingenioque graves?

Non desunt vobis fustes cur aeque secures,
Non conti, clypei terribilisque tubae,

Non enses validi, balistae, telaque saeva,
Non arcus flexi, spicula caeca, simul.

¹ squammigeraeque. A. ² Recia A. ²³ consummit A. ⁴ Asuetos A.

