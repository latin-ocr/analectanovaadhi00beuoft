260

400

405

410

415

420

425

430

435

Barbara gens turbat, hostilia tela fatigant
Nulla quies miseris, sors inimica viget.

Sic variat fortuna vices adversa secundis
Subdit, et ambiguo numine ludit atrox.

O deus omnipotens, lachrymis inflectere nostris,
Daque salutiferam (nam potes) ultro manum,

Obrue iam Thurcas avidos, contunde furores
Externos, nostrum iam subeantque iugum.

Ut veniant vires, redeat iucunda potestas,
Libertas pariter, pax, amor, alta quies.

Gens inimica cupit tua nam subvertere templa,
Legibus ut sanctis non sit in orbe locus.

Perfida nunc etiam maculavit sanguine multa,
Subvertens aras, claustra, sacella, focos.

Surripuit calices, pateras, lancesque nitentes,
Campanas sacras, vascula, vasa, scyphos.

Taliter ecclesias sanctas spoliavit iniquus,
Sicque tuam laesit perfida turba crucem.

Tuque dei genitrix nostros miserata dolores,
Porrige praesidium, virgo beata, tuum.

Protege commissum regnum populumque labantem,
Hungariae fines, moenia, iura, (166113.

Impia ne lanient ultra vexentque nocenter
Pectora, nos tristes barbarieque premant.

Vos etiam sancti reges, fidique patroni,
Pellite nunc hostes assiduis precibus.

Multa trophaea manu valida licet antetulistis,
Dum vobis terris corpore vita fuit.

At modo, si domino pro nobis rite precatus
Fuderitis, surda non bibet aure pios.

Quis tibi causa mali, precor, o iustissima tellus,
Terra parens cunctis anteferenda bonis?

Quod duros pateris morsus confecta dolore
A propriis querulo, conscia terra viris.

Segnicies, livor, demens discordia, lites,
Ambitio procerum, turpia lucra, doli.

Gens tua te graviter prisco spoliavit honore,
Sic tibi per luctus sors inimica manet.

