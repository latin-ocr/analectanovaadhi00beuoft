99

adulandi suspicio) splendore carminum cum antiquitate non
longo intervallo certare videntur. Condolui, Deum testor!
poe-tae facundissimo, quod eius digna posteritate carmina,
merita laude privarentur, ac nescio quorum vitio, tam in-
versa e turpi situ prodirent in lucem. Has siquidem elegias
jamiam nomine tuo excusas typis optimis, ita depravatas
mutilasque accepimus, ut in locis plurimis vix earum sensus
integer posset percipi. Dedimus tamen, amore tui operam,
ut eo nitore, quo a vate Jano conscriptae sunt, ab his qui
docta cupiunt, legerentur. Tuum deinceps erit, (quoniam
impense doctis faves) ut si qua Jani opera delitescunt, ob
Pannonum gloriam, Jani meritum et tuam tandem in hisce
rebus vigilantiam ostendandam conquirere, conquisita huc
transmittere3 ut transmissa ope nostra castigentur, et suo
denique nativo restituta candori, studio demum tuo in manus ·

exeant peritorum. Vale. Viennae Pannoniae. pridie Idus
Martias. 1514.

Ioannes Camers Ordinis Minorum Sacrae Theologiae

Doctor Stephano Verbeucio Pannonio, bonarum artium
cultori optimo S. P. D.¹

Communis peritorum nec ab re quidem, sententia est,
Stephane humanitatis exemplar, Caium Plynium secundum
fuisse sui temporis peritissimum . . . Has studiosis non in-
utiles (ut credimus) vigilias pro incoepta nos inter amicitia,
tibi dicavimus, maiora deinceps (nam plura sunt in mani-

bus) deo comite dicatum, Viennae Pannoniae Anno a Christi
natali. M. D. XIIII. Pridie Kalen. Septembris.

¹ „Prima pars Plyniani Indicis editi per Joannem Camertem
ordinis Minorum‚ sacrae Theologiae. D. In qua, tabellae pictae instar,
'mira litterarum connexione, dicuntur ea omnia, Geographiam praeter,
quae toto Plyniano volumine continentur. Cum gratia et privilegio, ut
mox sequitur.“

