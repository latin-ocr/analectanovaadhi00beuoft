440

445

450

455

460

465

470

Quis furor est domini quod vos discordia praeceps
Vexat, et infoelix invidiae stimulus?

Quisque suas animi nutrit certamine partes,
Dissidet impatiens, foedera nulla tenet.

Hinc veniunt rixae, dispar sententia vulgi,
Scinditur et regnum pax ruit atque fides.

Hoc civile nephas, discors haec pugna coegit,
Saepius ut patimur publica damna, neces.

Singula compositam servant animantia pacem
Et natura suo tramite cuncta regit.

Ursus ab ursino vix unquam laeditur ungue,
Nec lupus infestat dente vel ore lupum.

Et sua consociant hirsutos iura leones,
Nec ruit in reliquam bestia sponte feram.

Sic elementa suum faciunt retinentque tenorem,
Perque vices lucent sydera clara suas.

Alternatque suos Phoebe cum fratre meatus,
Quum dant temporibus lumina pulchra suis.

Solus homo summi quem numinis ornat imago,
Et ratio cunctis extulit alta feris.

Hostili rapitur posita ratione tumultu,
Inque suam speciem saevit et ore furit.

O rigidi procereS, cur vos malus abstulit error‘?
Vestraque cur rabie tristia corde tument ἱ)
Nunquam discordes Thurcam superare potestis,
Nunquam sic proprios nec tueare focos.
Perdit enim magnas divisa potentia vires,

Fervida dum fuerit sparsa tepescit aqua.
Ambitiosa brevi discordia- destruit hora,
Omnia quae multo parta labore vigent.
Sic ternos moriens natos Micypsa monebat,
O nunquam memori corde cadente senex.
Pervulgata viget nostri sententia Christi.
Divinum regnum seditione ruit.
Sic olim cecidit discordibus excita bellis,
Carthago Libyae, culmina celsa, Lares
Oppida, sic arces, sic Ilion ingens
Corruit, et Priami regia pulchra senis.

261

