95

consvetudinis incessat desiderium, agnosco bonitatem tuam,
et mihi gratulor, quom pares operas des in amando. Ego
enim te semper tanti feci, ut unam tecum deambulatiuncu-
lam aut familiarem inter nos commentatiunculam omnibus
longe voluptatibus praetulerim. Accedit illud molestiae, quod
in tam cruenta urbe verseris, in qua passim et impune
caedes committantur, quas tu mihi adeo graphice descripsisti,
ut dum modo tuas literas legerem, rei indignitate permotus
exhorrescerem, nunc vero nihil prius habeam, quam ut te
horter ac rogem vehementer, ut omni studio caput et tuam
salutem tuearis. Vale.¹

p. 114. Caelius Cal. Gasparz' Seredz'o S.

. . . Ratio . . . tam diuturni silentii mei inde profecta est,
quod provinciales tui, qui hic sunt mihi fidem fecerant, te
iam menses aliquot in Urbem abscessisse. Ob id non prius
ad te scribendum putaveram, quam tu de profectione tua
significasses, et quo literae perferendae essent, si quid tua
aut nostra interesset, quod scribi oporteret, commonefaceres.
Quom in hac igitur forem expectatione, iidem illi qui disces·
sum tuum nuntiaverant, me adeuntes accepisse abs te literas
testati sunt, quibus et te adhuc Bononiae agere et ex patria
non satis felices nuntios accepisse profitebaris. Atque iccirco
tibi protinus esse ad componendas res tuas in patriam pro-
perandum, teque paucissimos post dies ad nos adfuturum.
Quorum hominum commemoratio etsi mihi animum perculis-
set, ea tamen spes me sustinebat, quod te visurum brevi
sperabam. Interim tuae ad me literae perferuntur, in quibus
de adventu tuo ne verbum quidem, nullam de rerum tuarum
perturbatione mentionem faciebas, quod sane mihi iucundis-
simum contigit, et Di immortales faxint, ut illorum hominum
obnuntiationes in auras dissipentur, et nihil plane ad te
pertineant. Tu vero tam modeste silentium meum perstringis,

¹ Minthogy Calcagninus leveleinek sorrendjeben a chronologiat
k'ovette, ezen leve'l Idibus Jan. M. D. XXII es VI. Calend. Octob-
M. D. XXIII ko'zt Ferraraban kelt. Igy vannak ugyanis keltezve a ker-
deses levelet megelozo' es k'oveto' levelek.

