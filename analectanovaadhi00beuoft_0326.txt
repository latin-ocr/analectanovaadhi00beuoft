294

accesserit, abs te statim comiter accersitur, convivio huma-
nissime adhibetur, omnibus in rebus promptissime iuvatur,
nec abs te nisi honorificentissime donatus abit. Quapropter
quum ego ob tuas egregias ac singulares animi dotes et
mirifice colerem, decrevi meam in te benevolentiam non
clausam in pectore pati quasi marcescere, sed promere et ita
promere, utnon solum tu, verum etiam studiosi omnes cog-
noscerent, quantus in te meus eset amor, et quibus inniteretur
radicibus. Enimvero illa vera iucunda (iudicanda‘?) est amicitia,
quae non adulationem aliquam, sed meram veritatem prae
se tendit. An autem haec mea de te oratio ullas adulationis
ineptias prae se ferat, an vero ipso verior sit, tumet qui
tui ingenii bonitate in re propria non deciperis iudicato.
Caeterum ut aliquod nostrae amicitiae appareat argumentum,
orationem quam Viennae olim de Amicitia habui, tibi dicare
decrevi, non quod tantum mihi arrogem, ut talem eam esse
existimem ut citra non nullorum quibus etiam bona sordere
consveverunt voculas possit circumferri, sed quod mihi per—
suasum est fore, ut abs te et bonis omnibus sim gratiam
non vulgarem initurus, abs te quidem, quoniam perspicies
quali sum in te animo et quid in laudes tuas, si eam mihi
ingenii ubertatem dii concessissent, qua rei magnitudinem
possem substinere praestarem, a bonis omnibus, quia quum
me gratum virum et bonorum studiosum esse cognoverint,
non poterunt me non amare, credentque meum in te studium

tale quoque futurum quale in te 6556 perspexerint. Vale ex
Vienna. SeX. Kalendas Octobris. M.D.X.

 

Reverendissimus in Christo patri et domino Georgio
Episcopo Quinqueeoclesiensi Ioanantonius Modestus

S. P. D.l
. . . Quum ego adhuc in Italia agerem, audiremque sub-
inde a multis, qui Ungariam lustraverant, tuas egregias vir-
tutes omni laudum praeconio celebrari, miro quodam cepi
flagrare desiderio tanti praesulis videndi, salutandi, alloquendi3

¹ „Ioanantonii Modesti Umbri Oratio de nativitate Domini. Eius
dem Ulysses.“ A konyv vegen: „Typis e stagno effigiata est haec
oratio Viennae Austriae Hieronymi Victoris industria. IX Kal. Novem-
bris.“ Esztendo'szam (1510) nelkiiL negyedretben.

