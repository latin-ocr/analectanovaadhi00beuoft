238

190

195

200

205

[0
PC
0

Praestabant viduis suffragia grata relictis,
Ast aliqui nummos ex pietate dabant.

Ille machaonio miseris succurrit egenis.
Auxilio, potu, vestibus, atque dape.

Talibus officiis vestri meruere parentes,
Nancisci licite, stemmata clara. thronos.

Tunc procerum fuerat concors coniunctio morum,
Corruptus iudex nullus in urbe fuit.

Sic populus mansit iusta sub lege quietus,
Sepositis rixis, causaque rara fuit

Et natale solum tranquilla pace vigebat
Nec timuit quisquam, nec pavor illis erat.

Vomere sollicitis manibus robustus arator,
Gaudens frugiferam sollicitabat humum,

Rusticus et varias hortis transponere plantas
Irriguis poterat semina cuncta palam.

Vinitor et teneras secure ponere vites,
Agricolis dulces foemina ferre dapes,

· Carpere purpureos potuit virguncula flores,

Gramineis campis absque timore puer.

Et matrona senex herbas fungosque recentes
Explorare satis, pascua, rura⁷ greges.

Saepius in viridi cursu iuvenesque solebant
Cespite certatim plaudere, voce, manu.

Ceu pueri laeti rigido custode remoto,
Intente ludos concelebrare solent,

Pastor et in campis pecudes pascebat apertis
Effundens placidos laetus ad astra sonos

Interdum densa somnum capiebat in umbra,
Securus tacitis prorsus ab insidiis.

Lathmius ut quondam fertur spirasse quietem
Endymion blandam, gramine dum iacuit.

Candida dum somnum ministravit luna salubrem.
Cautius ut posset basia chara dare.

Gnosia sicut et accubuit defensa labore,
Thesea dum liquidum prosequeretur iter.

Fistula pastoris lepide resonabat ubique,
Tunc ideo mollem praebuit herba torum.

