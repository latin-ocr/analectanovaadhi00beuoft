368

35

40

45

51

55

6Ο

65

70

Et que vis animet disertus astra,
Et que vis tumidos facit recursus,
An luna‘? Oceani vel ipse ventus?
Callet quid ferat et mali cometa,
Callet virgilias, minax Orion,

Et cur Arthophilax sequatur Arcton,
Omnes hystoriasque fabulasque.
Novit quis trahat hinc, et inde nubes
Que vis impulerit notos furentes
Nescit denique Rex et iste doctus,
Fraterno maduere cur cruore

Urbis moenia, Romulusque qua re
Castas abtulerit viris Sabinas,
Discerptus manibus sit an suorum,
Et cur Roma vocat deum Quirinum
Noscit quid Numa fecerit, quid ipse
Ancus, quid reliqui, quid ipse Brutus
Pulsis Tarquiniis, quid ipse Cocles,
Astu tergeminos Oratiusque

Quot vicit Curios, quot una laeto
Dimisit Fabios dies, et ignem
Fortis Mutius ut tulit, quid ipse
Pyrrhus fecerit, Hannibalque saevus.
Noscit ceteraque referre longum,
Nostri gloria seculique Princeps,
Huius iudicium subite⁷ nam vos
Quamvis rusticuli tamen probabit,
Et vultu leget ut solet benigno.
Largam nomine cui meo salutem
Primum dicite, fronte non pudenti,
Illi mox referatis ista verba.
Princeps inclyte, maximumque (l) regum,
O Rex optime nobilis serene,

Nos mittit reverenter ad te

Factus servulus et diem Michail
Vates, Aonios bibens liquores,
Indoctus licet et parum politus.
Quos ut fronte hilari legas rogamus.

 

