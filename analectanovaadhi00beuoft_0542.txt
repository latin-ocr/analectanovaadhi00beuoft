490

tu omnibus amicitiae numeris absolutis, officiis denique
cumulatissime exaggeratis superare me contendis, ipse non
solum non respondere nostrae necessitudini, sed omnino
meae institutae vitae oblitus, et veluti gramine quodam
apud Lotophagos pastus, beneficii immemor viderer, iustae-
que reprehensionis notam (a quo ego ingratitudinis vitio
semper ab ineunte aetate abhorrui) sciens prudensque in-
currerem. Cave autem putes me officio vinci aequo animo
posse perpeti, quanquam huic rei iam pridem sedulo in-
cumbas, nihilque quod ad vitam hominis cum inculpati,
tum amicitiae non solum quaerendae sed et conservandae
studiosi spectat, ulla ex parte tibi desit. Num enim in te
quispiam integritatem, num fidem, num religionem, num tui
amantium studium requisivit? Nun quid non ita tibia teneris
ungviculis ad virtutes viam munivisti, ut non minus otii
quam negotii rationem extare, et firmius in virtute quam
fortuna praesidium collocari oportere, praestantissimum
duxeris? An non procul vivere a popularibus auris, et dis-
sentire ab eorum moribus, qui aut laedere, aut incessere
improbe eos, quibuscum agunt, consueverunt, in votis habu-
isti? Quem tu molestia affecisti? quem tu maledico dente
carpsisti‘? cuius tu honorem aut famam depeculatus es‘?
cuius tu vitam excussisti? cui porro obnunciasti‘? Accipe
igitur has Elegias, fronte, qua si quid nieorum ad te mit-
titur, jucunda consuevisti, et hunc laborem nostrum, vel
ideo quod tuo nomine vulgatur, poetamque aeternitati con-
secrat, vel si ita mavis, perantiquae amiciciae nostrae ergo
boni consule. Nec sum animi dubius, plures a Ioanne Pan-
nonio Elegias scriptas esse, quae tamen aut perierunt, aut
invidorum indignis loculis continentur. Sunt et nonnullae
museo in nostro Enyediensi, perquam celebri Transsylvaniae
oppido, quarum mihi copiam praesens tempus, quod totum
bellicus furor excepit, et a genitali solo quam maxima soli
intercapedo eripuit. Dies olim erit, qua poemata vatis huius
omnia, in ordinem et numerum redacta, vulgare maturabo.
In praesentia non fuit sententia, has, quia in ordinem in-
currerant, et magni intererat auctoris non negligi, inhono-
ratas ut potui, non ut volui, transire. Scitum est enim

