115

120

130

135

140

145

1:30

Qui fuerat quondam dominus magnusque patronus,
Iam lacer immundae servus adhaeret harae.

Non celebrant ultra lautae convivia cenae,
Nec splendent puro fusca phalerna vitro.

Sed tacitos muto volvunt in pectore questus,
Quilibet atque cupit tristis inire fugam.

Non sic tristis erat deserti in littoris alga
Alcyone rigido praecipitata solo,

Fluctibus eiecti dum cerneret ossa mariti,
Dum planxit chari fletibus orba viri.

Nec sic moesta fuit lacrimans Sydonia Dido,
Dum fugeret thalamos hospes ab arce suos.

f Sicut luctificis illi plangoribus omnes

Iugitet afflicti fletibus ora rigant.

Non etenim poterit quisquam lenire dolorem,
Non ibi quis requie corpora fessa levat.
Tempora deficiam, casus si persequar omnes,

Nonque capit carmen tormina cuncta meum.
Nam quum pallenti a morbo prosternitur aeger,
Aut spes infirmo nulla salutis inest.
Mollibus nullus adest illic Podalirius herbis,
Morbida qui posset membra medere pius.
Nulla crudeles Thurcae pietate moventur3
Illic mansveto pectore nullus adest.
Infantes gladiis mactatos mollibus annis
Plangere non audet fletibus orba parens.
Non Pharius tantum Christi cruciavit alumnos,
Corde fuit quamvis durus et ore minax.
Quandoquidem prohibet magno servire tonanti‚Å∑
Virginis et nomen iam memorare ferus3
Non meritas audet Christo depromere laudes,
Nullus ad igniferos ponere sacra focos.
Fundere non dulces hymnos cantusque sonoros,
Nec precibus dominum sollicitare piis.
Non ibi fulgenti decoratus veste sacerdos,
Audet stelligero sacrificare Iovi.
Psallentumque chori cessarunt dicere laudes,
Nec capiunt arae thura precesque sacrae.

