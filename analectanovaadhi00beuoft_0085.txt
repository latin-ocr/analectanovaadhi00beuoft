69

complerent. Ita infestis aliquamdiu pugnatum animis, ut multi
vario insidiarum genere utrinque occiderint (ceciderint). Ad
trajiciendos gurgites, qui muros circumfuderant, et ad urbem
expugnandam, varia instrumentorum excogitata genera, quae
nulli bellicae artis autores tradiderunt. Sed Majestatis Tuae
clementia, cum oppidanos, ob impositi praesidii vim, dedi-
tionem facere non posse, neque urbem sine magna caede
capi, intelligeretÍ¾ quamvis expugnare posset, si voluisset,
tamen maluit septimo mense per inediam ad deditionem
cogere, quam cum magna suorum, hostiumque caede urbem
capere: quam quidem captam a militari deinde incendio,
et saevitia eripere nequivisset: immo uno eodemque tempore
civitatem et cives, opes et ornamenta, ac denique oleum,
ut ajunt, et impensas perdidisset. Ut militum opidanorum-
que saluti consuleret, sex mensibus obsidionem non sine
magno impendio prorogare, quam utrosque simul perdere
maluit. Idibus circiter Augustis, Augusta civitas, vero Augusto
deditionem facere coacta est: ut qui Augustis auspiciis natus
erat, superato toties (totiens) Augusto, de Augusta civitate
Augustis quoque idibus triumpharet.

O Clarissimum, dignissimumque trium (triumphum), legi-
timo bello comparatum, et tantarum vindicem injuriarum!
o divum honorem, divo Matthiae bene merenti jure traditum,
et ab urbe Roma, unde oriundus est, merito usurpatum!
tribus ante diebus sanctissimam Beatricem tuam cum uni-
versis legionibus praemisisti, quae Caesareae urbis imperium
iniret, et te triumphantem exciperet. Spectavimus, inquam.
spectavimus de (te) triumphali Sacerdotum, civiumque pompa3
in qua non signa, non tabulae, non spolia hostium, cum
quibus prae victoris indulgentia clementer actum, sed victri-
cia tantum vexilla ferebantur: praecedentibus innumeris
equitum turmis, et acclamantibus undique fausta militibus,
sub umbella aurea in urbem candido equo invectum: ubi
variae nationes. suis quaeque scynis (linguis), Te Caesarem,
te jure Augustum, te verum Imperatorem exclamabant,
quando de duobus primariis aetatis nostrae Imperatoribus
claram victoriam saepe retulisti. Ingeminabant omnes Io
triumphe! Io Corvinel et apud omnes aras tua (pro tna)

