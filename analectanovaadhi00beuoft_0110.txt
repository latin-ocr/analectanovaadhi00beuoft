(fo

ι ..Α

posterum, dei benignitate fieri auctiora. Lucianum et Ver-
nerum obvius accepi, accepi et codicem Graecum Ptolemaei
mihi longe gratissimum, cuius nomine gubernatori omnia
debeo. Domino Vatiensi nihil debeo, qui quasi scepticus
negabat; et quom ego vidissem, legissem, tractassemque
eum codicem in regia bibliotheca, ipse tamen putabat mi-
nime in ea reperiri. Excuso tamen summi antistitis ingentes
occupationes, qui nobis extremae classis homuntionibus
operam et studium praestare non potest. Gaudeo Castilio-
nem suscepisse conditionem et curam organorum in mathesi
fabricandorum. Tuum est urgere hominem dum res calet.
Ursinus, Caelius ministro tuo cumulatas reddunt, quas acce-
perunt salutes et se ad eius commoda propensos offerunt.
Illustrissimum dominum meum tui amantissimum reverenter
salutavi tuo nomine. Ptolemaeus hic recens contubernalis
meus omnino posset esse levigatior et emunctior, mango-
nissatior tamen est in pallio hoc transmarino, quam sit in
toga. Opera omnino gravior est, quam animo concepissem,
verum nullus labor me deterrebit. Sed heus tu Zieglere,
hominum optime ac doctissime, quid tibi venit in mentem,
quom glossema illud secundo capiti adscriptum de sciothero
non modo damnaveris, sed omnino exploseris‘? Atqui Graeca
autoritas illud tuetur in haec verba: σκιοθήρας ἔστι σχῆμα
πυραμίδος. ἐκ τεσσάρων τριγώνων περιεχόμενον, nepa} ιστάντων
ὀρθογωνίαν τῶν τριγώνων> ’δι’ οὗ λαμβάνομεν τὴν μεσημβρίαν.
Sciother habet formam Pyramadis. Ea quatuor triangulis
constat, qui rectum angulum triangulorum ambeunt, ex quo
meridianum captamus. Quare in iudicio tuo amplius dico,
tantisper dum rursum tecum litem certaverim. Nam pro-
verbium vetus est δεύτερα ἀμείνω; id est, secunda meliora.
Bene vale. VI. Calendas Martii. M.D.XIX.

p. 97. Caelius Cal. Jocmm' Baptistae Pisoni S.

Quae ad me scripsisti de adolescente illo, quem tibi
optabam contubernalem fieri, fuerunt pergrata. Quando si
istic est, neque longe evectus, ut verebar, iam spes affulget
non facilius omnia ex sententia confecturos esse. Quom
enim quidam mihi renuntiasset, ab Etrusco illo, de quo

