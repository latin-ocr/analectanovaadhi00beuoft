365

Iam veni sensit Boreas triumphos
Aphricus novit decus atque vestrum
35 Inminens ponto titulos serenos
Et notus Auster.

Desides Caesar sine te Poete,
Pauperes extant sine te sorores
Non sumus, largus venit ecce Caesar
40 Alter Apollo.

Stabis in longum generose Princeps,
Î™ Tu meis vives numeris Iule,
De Dyoneum quoque Caesar alter
sydus amabit.

45 Iam polo vectus sacra vota traddes,

Te colent votis populifrequentes

Et tibi laudes nurus omnis addet,
Templaqae ponet.

Tu libens princeps populos videbis
50 Ad tuas aras properare multos,
Thura portanteS, iuvenes senesque
Et petit infans.

Numen o Caesar veniat precamur,
Sic tuum foelix, placidumque nobis,
55 Ut tibi gentes referant honores,
Turba det hymnos.

 

Ad eundem divum Vuladislaum Hunyarie et Bohemie Regem
maximum qui summopere Musas colit, Poetarumque delitias
amat et in dicendo varietates.

Pyndarum vates cecinere sacrum,
Maximum circha nemus et propinquum,
Publicum ludum Latiae cohortes

Ecce reducunt.

5 Quem prius Musis animus dicavi
Plorat, et vires pugiles reliquit
Phoebus, et nostri meritum liquoris

Litibus obstat.

