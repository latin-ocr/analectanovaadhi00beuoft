488

liano, Vayvoda Transsylvano, rerum Transsylvanarum se-
cundum Regem moderatore fortissimo, domi militiaeque claris-
simo, vestrique simillimis optimis viris, magnis libertatis ad·
sertoribus sublata est, quas non aures fama infersit? quos
non orbis angulos pernix circumlustravit‘? Sed haec cumu-
latius in nostris de Rustico bello libellis, carmine heroico
concinnatis, cognoscet olim, Superis volentibus posteritas . . .
Felices nepotes, et qui nascentur ab illis, quibus maiorum
virtutes, ornamenta et praeclara facinora, tuo ductu, tuo
auspicio, tua liberalitate; nostra vigilia, fide, solertia, cog-
noscere, a tenebris ac interitu vindicari datum est3 quae
in omne aevum, tanquam exemplar suscipientes, proponant,
neve vitam ulla labecula aspergant, sintque Iacobi Antonii
Marcelli quam simillimi, patriae ornamento et praesidio.
Porro felicissima Pannonia tali alumno, tali laudum suarum
buccinatore. Nec dubito fore, quin plurimi Pannonii (ferax
enim haec optimorum ingeniorum aetas est) huius poetae
virtutibus et fama incitati, pulcherrima immortalitatis mercede
anteposita, inflammati, ad easdem studiorum metas anhelantes
pervenire contendant; et quod longo tempore Pannonio-
rum nomen, pravis praeceptorum institutionibus obsoleverat,
optimis quibusque positis et perceptis, vigilia labore pertinaci,
ingenio, memoria et usu, in horas enitescat. De me nihil
temere polliceri ingenii mediocritas hortatur, id tamen recipio,
si haec mea in Ioanne Pannonio restituendo et vulgando
sedulitas, tuum in me favorem promtum, quae me spes
alit, firmaverit, alacer et spei bonae plenus, nullis inertiae
deprecationibus et Ἒγκωμιαστικὰ de tuis virtutibus prae-
clarissimis, tenerioribus adolescentiae annis coepta, ad um—
bilicum perducere, et nomini cum patriae, tum poetae,
quantam ad literas attinet, in emittendis aliis ipsius operi-
bus, quae reliqua neglecta et supremam poscentia manum
iacent, nunquam pro virili parte deesse, ullis laboribus

deterrebor. Vale, ornamentum literarum. Bononiae, Quarto
Nonas Octob. MDXXII.

