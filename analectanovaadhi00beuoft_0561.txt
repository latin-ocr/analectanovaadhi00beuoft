507

Ac didicisse prius famulas industrius artes,
Fervidus et linguas consociasse duas.

Post cito divitias animo cumulare pudicas,
Condere et ingenuas pectore caepit opes.

Nec tantum occ-ultas naturae quaerere vires,
Quur varias subeant corpora cuncta vices,

Corpora secl studuit pariter caelestia nosse,
Quos teneant axes, quam teneantque viam.

Quo quodvis spatio proprium percenseat orbem,
Quam mittant et in haec inferiora luem

Quur multos Hyades imbres ex aethere fundant,
Quur nimio Syrius torreat igne solum.

Quae ratio a nobis Phoebum discedere cogat
Longius et solitam 111οΧ reparare viam.

Aurea quid variet toties sua cornua Phoebe,
Et modo deliteat, luceat ipsa modo,

Quurque dies fiant interdum noctibus aequi
Nunc nox augmentum nunc, capiatque dies,

Quid generet noctu flagrantes aethere flammas,
Quid quae spectamus plurima visa polo.

Vixdum Aries Phoebum quinto in sua tecta vocarat,
Iam Paulus tantas mente tenebas opes,

Quas quamvis animo decus est comprendere summum
Divinae ac mentis pignora clara refert.

Non tamen hoc Paulus potuit consistere cursu,
Tam vehemens studii pectore flamma fuit,

Sed caepit sensim sacratas discere leges
Posset ut his patriae consuluisse suae. . .

Proposito hoc Paulus divinas noscere leges
Arsit et optatum contigit ille suum.

Nec tumidos Latio rediens in pectore flatus
Gessit, nec fastum pretulit ore gravem. . .

Haec tam divinae sublimia munera mentis
Cum quosvis hominum digna favore forent

Plurima Fernando pariter monimenta probasset,
Secretis voluit mox adhibere suis.

Sedulus hic etiam Regi servire studebat,
Praeclaram monstrans cuncta per acta fidem.

