18⁴5

O me hominem infoelicem, quis me liberabit de corpore
mortis huius'? An non merito sic exclamet qui tam dura
necessitate premitur, qui tanta carnis mole gravatur, caro
enim tot affectibus, tot viciis, tot pugnis obnoxia capti-
vatam animam ad aeternam mortis servitutem perpetuo
trahere molitur. Quo periculo soli liberi sunt, qui ex hoc
lachrymarum valle emigrant, migrant autem, non emori-
untur ut Christiana imbuti fide constantissime profitemur.
Expleto nanque erga deum brevis servicii tempore, manet
nos summum stipendium immortalitatis, quum, ut scriptum
est, in aeternam ituri sunt vitam, qui bona egerunt. Qua-
propter non plangendus depraehenditur, qui huius mundi
luce fuerit privatus, sed gratulandum et pocius quod e
tanto fluctuantis saeculi turbine ad quietissimum aeternae
vitae emerserit portum. Demittimur hunc in mundum mer-
cenarii atque negociatores ut Christianae iusticiae merce-
mur lucrum, quo onusti ab huius saeculi peregrinatione
ad illam unde missi sumus veram patriam laeti ac foelices
revertamur. Nempe quamdiu hunc mundum inhabitamus 3
caelesti patria exules peregrinamur. A qua peregrinatione
dominus procul dubio illum fratrem vestrum postliminio
revocavit, et id quidem absque mora ne hoc lucrum cen-
teno foenore locupletatum quavis rursum incuria amitteret.
Quod non dice, quod putem si diucius in hoc mundo
vixisset deteriorem illum futurum, sed quod apud mortales
gratissima quaeque vetustate diminui consveverint. Iam
etenim eousque processerat, ut esset ad ungvem perfectus,
nempe virtutum stipatissimus; atque maxime adamatus
ab omnibus. Vixerat in carne non secundum carnem ideo
et anima eius deo placuit, qui eam, quia dederat, abstulit.
Nec ob id alienum tulisse culpandus, quia recepit suum.
Animas quippe nostras debemus deo, quos postquam ipse
creditor poposcerit reddendae sunt et cum gratiarum actione
ne ingratitudinis arguamur, vicio quo non tetrius ullum terra
aluit. Hoc ipsum Iob, verum pacientiae exemplar factitavit,
qui in omnis substantiae ammissione nihil stultum contra
deum est locutus, sed sic adoravit et dixit. Dominus dedit,
dominus abstulit, sicut domino placuit, ita factum est, sit

