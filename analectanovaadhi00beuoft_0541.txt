489⁴

Adrianus Volphardus Transylvanus, Protonotarz‘us Apostoli-
ezcs, Reverendo Domino Thomae Pellaeo, Archidz'acono Ozdeozsz'
et canonico Albensi T ransylz-amensi S. D. ¹

Cum nuper panegyricum Ioannis Pannonii Episcopi
Quinqeecclesiensis in Iacobi Antonii Marcelli Veneti laudem
concinnatum, ex incuria hominum neglectum et librarii in-
scitia pluribus defoedatum mendis, Thoma amicissime, resti-
tuere conarer; totusque in id, ne silentio tam praeclarus
liber involveretur, incumberem, ut maturrime vulgaretur,
praesertim quod exemplum praeter hoc unum, quod apud
me tunc erat, constantissime, aliud superesse nullum multi
affirmarent ; inciderunt in manus meas eiusdem Ioannis Pan-
nonii quaedam Elegiae, non multis ante annis, impressae,
elegantes sane et jucundae, nec minus leporis antiquam
sermonis Latini maiestatem redolentis refertae, quam erudi-
tionis variae ac multiplicis abundantes, quarum lectione
plurimum oblectatus, facturum me operae pretium studiosis
poeticae et manibus defuncti vatis velut iustis solutis, rem
piam et gratam existimavi, si eas accuratius recognitas,
repositis etiam qui in ipsis desiderabantur versibus, emen-
datiores reddidissem, fereque tantundem hactenus non visas
prioribus veluti germanas et postliminio in patriam haeredi-
tatem receptas coniunxissem. Verum angustiae temporis et
solita circa leges, quarum studio teneor, occupationes, vix
satis otii destinatae diligentiae suppeditabant. Placuit itaque
a consuetis studiis aliquantisper, quasi mei colligendi causa
ad mansuetiores humanitatis literas, quae me a puero semper
delectarunt, animum applicare, et cursim expunctis inter
legendum redundantibus, quae maxime huius poetae digni-
tati convenirent, apponere. Cuius voti compos factus, com-
mittere nolui, quin lucubratiunculas istas, tibi mei amantis-
simo et studiorum id genus desiderio incredibili flagranti
dedicarem, tuoque nomine typis excusas publicarem, ne, dum

¹ Ianus Pannonius tizenot elegiaja 1522-iki, bolognai kiadasanak
elejert'il.

