205

210

215

[0
ยน309

225

230

235

240

303

Ista solent, tantum discors stat lymes Olympi
Sideribus domus una suis et tota sub astris
Machina stat nitidis, et moles iuncta cathenis.
Nunc oritur species magno cadit- illa profundo,
In numero non esse queunt errantia celo.
Natam fare tuam et tacitus me solve querelis
Si memini tua dicta pater, portendit honores
Sceptraque Dardaniis olim dominantibus orbi
Alma quies, prisco et terris placidissima Iano
Promissumque diu nobis Romana potestas
Surget. avis, ducibusque suis et regibus illo
Maxime cui domino parent duo maxima regna
Cum fuerit perpensa malis ac mersa profundis
Sedibus, hoc nobis iterum gens condita rege
Flavia templa solo ponet certantia stellis.
Imperio repetet cum magna Ungaria Roma
Collapsosque lares, statuet sacramque ruinam
Menibus Iliacis, similis sedisse nepotes
Emensos, terramque fretum mihi sepe canebas
Urbe sua, Latio parient et iura Bohemi
Edita gens Troye ducibus profugisque colonis
Hec ventura dabat tua magna potentia signis
Prodigia, astriferis subito pax unica metis
Volventem pressura polum, Phebique labores.
Cum fuerit teneris regni quod gesserat olim
Maxima Roma manu nullo renuente Gradivo
Tempus avis venisse puta, rediisse tribunos
Et populum gentemque feram, fortesque Bohemos
Adde forum Ungaricis patriis altasque secures,
Purpureasque togas, et Longam consulis Albam
Credidimus, ludet nec me tua firma voluntas
O pater, ipse soles aperire archana Dyoni.
Illico respondit sacroque orditur ab ore
Omnipotens motus precibus geniteque querelis
Assurgens, ut moris erat dedit oscula nate.
Filia quod roseo poscis sermone moneri
Alma canam taciti quicquid stat corde repostum
Exponam, breviterque feram secreta precanti.

