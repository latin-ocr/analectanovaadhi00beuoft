171

decem millia talentorum singulis annis soluere astringitur.
Hannibalem quem incitatorem penes se habuit vel reddere
vel dimittere compellitur. Et denique miserrime non multo
post a sacerdotibus fortunae praesidiis ob thesauri cupidiÎ‡
tatem interficitur, et frustillatim concisus feris discerpendus
et vorandus proiicitur. Sic Antonius triumvir ex romano
propter vinolentiam factus est barbarus, magna nimirum et
vitae et famae iactura. Sic Tiberius Caesar propter nimiam
vini aviditatem pro Tiberio Claudio Nerone, Biberius caldius
Mero vocatus est, tanta agitatur est furia ut Drusum fratrem
proprium, germanicum item Drusi fratris filium et patrem
veneno perderet, quo et ipse deinde male interiit. Et ut
Alexandro Magno etiam suae partes non detrahantur. Nonne
omnes id noverunt? quam vini avidus quam ex vino insanus
(tacebo quod in re venerea ob id imbellis erat et impotens cum
magno matris tuae Olympiadis dolore, quod propter ebrietatem
duos dies totidemque noctes saepissime dormire solebat. Et
ideo a Menandro sibi obiectum o plusquam Alexandro bibisti)
reddebatur, ut qui ex vinolentia ad iram incitabatur, ex ira ad
ultionem, in qua nec dilationem nec modum unquam habuit,
rapiebatur. In illos regna exercebat, qui penes eum optimi
erant. Clytum enim hominem sibi amicissimum inter convivia
propria manu transfodit, et intellecto facinore mori voluit. Calis-
thenem quoque insignem philosophum trucidari fecit, eumque
cum cane in foveam includi, Lysimachum virum magnae vir-
tutis et experientiae at stupendae fortitudinis leoni obiecit.
Sicque quem, tot proelia, tot hyemes, perque pericula victa
temporum locorumque difficultate transierat, tot flumina ex
ignoto cadentia, tot maria tutum dimiserunt, intemperantia
bibendi et ille Herculaneus ac facilis scyphus (ut inquit
Seneca) submersit, quare ob hoc Andracides clarus sapi-
entia ad eum ita scripsit. Memento rex, cum vinum potas
sanguinem terrae bibiturum. Nam cicuta homini venenum
est, cicutae vero vinum. Vide ergo quanta sit vis ipsius
vini, ut veneno sit venenum. Ob id etiam Traxaspes vir
clarus monuit Cambysen] regem Persarum, quem vini avi-
dum usque ad ebrietatem perfundi videbat, ut parcius mero
indulgeret, parum dignum referens in rege accusari ebrie-

