486

Adriani Volphardz‘ Transsyzvam· ad Ioannem Pannonium

poetam Eleyz'dion. 1

Orba parens nato, primos experta labores
Lucinae, quantis fletibus aegra gemit,
Impatiensque gravis moeroris busta frequentat,
Et multis cippum moesta rigat lacrymis.
Poenitet ingratam ulterius producere vitam,
Deserta solam nec iuvat esse domo
Moerentes tantis nos intabescimuS, eheu!
Fletibus, ecquis se temperet a lacrymis?
Tu decus et populi flos delibatus, et ingens
Gloria, tu patriae splendor erasque tuae.
Per te Pannoniis invisere coepit Apollo,
Per te Pannonios collibus ire iuvat.
Macte animi, primus qui barbara verba fugasti,
Pannoniosque facis cum Cicerone loqui.
Tu primus Latio docuisti posse lepore,
Et canere Argolica carmina culta chely.
Sparsisti angustum tu denique nomen in orbem,
Per te immortalis patria facta tua est.
Gradivo fuerat nuper quae sacra cruento,
Te duce nunc Phoebo clara trophaea refert.
Scilicet ingenio praestat quam vincere Marte,
Ornantur Musis praelia dulcisonis.
Iure tibi acceptum, si quicquam possumus, ultro
Reddimus, ac nobis, tu quoque numen eris.
Et velut Andiades sese debere fatentur,
Virgilio, nostrae sic tibi Pannonides.

...ι

vegero'l.

