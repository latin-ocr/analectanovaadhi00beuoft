13

O, tibi mite quidem, sed pectus mitius ore,
Non alia antiqui forma Catonis erat.

Supplicibus facilis7 tumidos scis vincere, felix
Cui datur ex omni noscere vera loco.

Quanta serenati radiet clementia vultus ἶ)
Nec quisquam a miti principe tristis abit.

Sic Titus orbis amor Romanae gloria gentis
Audiit a populo vota petita suo.

Docta Maronaeo tu proluis ora liquore,
Eloquiique nitent flumina larga tui.

Sacrarum nosti numerosa columina legum
Jura quidem memori pectore cuncta tenes.

Nec te Tersiten potius sed Nestora dicam
Qui bene tam noris tam graviterque loqui.

Hinc tibi sacratae regum praestantur habenae,
Omniaque arbitrio stantque caduntque tuo.

Nec nocuit fortuna tibi, sed victa pudore
Se facilem tanto praebuit illa viro.

Sint alii certe terrena labe creati,

Te liquet aethereo semine progenitum.

Ad. Jo. Baptistam de Zooulis (p. 224).

I⁷ pete laurigeros celeri pede Musa penates
Baptistae, et brevibus ora resolve modis.

Ut noscam, an valeas7 me misit ab axe boreo
Pannon, inocciduo qua micat ursa polo.

Qui licet arva colat riphaeis sparsa pruinis,
Non cecidit memori pectore lapsus amor.

Carmina non reddent sacras Permessidos undas
Sed sunt barbaricis barbariora locis.

Quidquid enim gelidum scribit prostratus ad Istrum,
Naturam redolet ingeniumque loci.

Epitaphium eius (p. 224).

Dalmata me genuit⁷ me sustulit Hungara tellus.
Dum vixi, alligeri miles amoris eram.

