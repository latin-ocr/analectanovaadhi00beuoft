408

regio orta es sanguine patreque Ferdinando illustrissimo·
rege progenita ac Mathiae Ungariae Boemiaeque aliarum-
que nationum victoriosissimo regi matrimonio iuncta. Quae
omnia me procul dubio impulerunt Maiestatem ut tuam tam
maximi ducam observemque et mirifice colam, quam pro
tuis debeo in omnes promeritis ac meorum operum faciam
non expertem; enitarque deinceps sic scriptis extollere ut.
eius tot decora vel ad posteros transmittantur.

Iacobi Pisonis Transylvani schedia. ¹

De suo libello.

Si quis habet nostrum cerdo caupove libellum,
Sic vendat patiar, ut neget esse meum;

Irritare tamen si vult emptoris alutam,
Nequitias satis est dicere vendo novas.

Ad Graecum Pieriam.

Ut liceat nostras tibi, Graece, revolvere nugas,
Scin, qua permittam conditione tibi‘?

Ut tetricum sumas vultum censoris, et acri
Iudicio quicquid displicet expolias.

Quod tibi lima, veru, tornusve stylusve negabit,
Spongia praestabit, assibus empta tribus.

Ad Ladislaum Zalcanum.

Plus lustris, Zalcane, tribus gliscente quotannis
Sollicitat pro te carmine Piso deos,

Sed te praecipue, cui magnis Iuno calendis
Cessit et authore quo novus annus init.

Iane pater, qui actum spectas faeliciter annum
Hunc quoque propitio qui venit, ore vide.

Fundimus ecce merum geminis altaribus hornum,
Quale nec Opimio consule Roma bibit.

¹ Olah Miklos ko’ltemenyeinek az Egyetemi Konyvtarban Hi jegy
alatt orz'ott XVII. szazadbeli codexeboL fol. egb—9013. Ugyauonnan
kiadta Seivert.

