10

15

20

25

35

40

Fulmen in terris -Latiis et oris
Extat, antiquos cupit et triumphos
Iste, qui mores veteres novare

Preparat orbe.

Quid feram duri meritos labores
Martis hirsuti, peperit quid iste
Menibus‚ Turchos pepulit rebelles

Acrius arce.

Nullus armorum locus orbe restat,
Hic satis notus, melius peregit⁷
Sive in externas alio vel arvis
Undique victor.

Nunc parens urbis fueris Quirine,
Caesar et foelix, pius atque victor⁷
Candidi patres proceres forumque

Rostraque poscunt.

Iam vale, o Numen populis serenum,
Advenis princeps, ducibusque nostris
Regibus sic imperioque sacro

Militibusque.

Cerne quid vates valeant periti
His licet Regum numeris notare
Gesta, quam sint carmine plura docto

Fortis Iule.

Da sacro vati ingenium profusum,
Tu potes Princeps, mihi non negabis
Qui tuum semper celebrabo nomen
Numine capto.

Te novum terris faciet beatum
Tempus et longe spatium senecte⁷
sydera et magnis memorate divis

Vertice visa.

Victor et foelix maneas, amicus
Gentibus semper, populis et orbi
Te genus nostrum, iuvenesque parvi

Et puer orant.

 

363

