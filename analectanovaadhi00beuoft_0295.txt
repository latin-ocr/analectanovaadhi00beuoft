660

665

670

675

680

685

690

267

Sunt illi solidae iuvenili corpore vires.
Sunt et divitiae, plurima regna7 duces.
Praeterea regnat magnis munitus amicis,
Affinesque tenet conditione pares,
Qui aeternam servant pacem foedusque perenne7
Fortiter et fidae pectus amicitiae.
Hi sibi praesidio fient radiantibus armis,
Magnificis opibus, consilioque gravi.
Est dux qui Austriacas recte moderatur habenas7
Viribus infractis, ac vis ad arma potens3
Cuius de magnis atavis insignia serpunt,
Et de Caesareo nobile stemma thoro.
Quem proceres trepidant nimium civesque proterui⁷
Urbes egregiae clamque palamque timent.
Nam certos misera fecit iam morte perire,
Quos civile nephas fecerat esse malos
Hic potis est solus turpem convincere Thurcam
Illius et vires debilitare satis.
Est etiam princeps patruus fortissimus heros
Qui regit Arctoi sceptra superba soli.
Qui semper pugnis hostes superavit amaros,
Contrivit Mosehos, Hippofagosque Getas.
lug-iter et cuius rigidis exercitus armis,
Ut valeat fida patria pace frui.
Unicus hic forti Thurcas, Asiamque prophanam
Sacrilegos poterit sternere quippe manu.
Denique Caesar amicus adest, Regesque potentes⁷
Qui inter se placidae foedera pacis habent.
Firmiter hi poterunt hostem propellere densum,
Principibus tantis, nec satis unus erit.
Pontificum princeps, regnorum magna potestas,
Consurgent pariter⁷ Christicolumque genus.
Illustres domini, plebis lectissima pubes,
Magnanimi reges, bellica turba, duces.
Prosternent Thurcam miserum, capientque fugacem,
Prone contundent‚ et sua colla prement.
Evellent vasti cunctis de partibus orbis,
Tollent e medio barbara terga loco.

