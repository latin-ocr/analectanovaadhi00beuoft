308

395

400

405

410

415

420

425

430

Et sedes ubi stella micat, renitentque figure.
Post tenuere plagam signat quam scorpius ardens
Ore truci saniem gestans in acumine tretram (ἔ)
Hac fruitur non passa virum iustissima virgo
Sic equale iugum tractans sua pondera lance.
Hinc volvunt cursus et inania nubila tranant
Demum Romuleam ceperunt protinus urbem.

Ut primum tetigere lares, sacrosque penatis

Et patrias fovere domos augustaque templa
Conspicienda foro, delubraque digna tropheis
Occupat hic arcem maioraque culmina Mavors
Prerupti saxi dilectaque tecta parentis
Laurigero suspensa iugo simulacra Laconum
Haud procul aspexit mirantia sacra monete,
Seu Paphie que diva fovet pietate nepotis.
Ultor at ipse suas spectare frequentius aras
Nomine Iuleo pretextas undique circum
Ultricesque focos posuit quos victor in orbe
Ultus utramque necem iuvenis cum substulit arma
In coniuratos scelerato sanguine tincta

Ille sequens aquilas Romanaque pila¹ bis ultor
Rettulit et victos animosus contudit arcus.

Inde Palatinas conscendit Romulus aedes
Omine letatus volucrum sibi regna canentum.
Post lustrat quecunque sacri penetralia montis
Regibus invicto fundataque Cesare priscis

Ipse Quirinales etiam sincerior arces

Vertit ovans oculos et leto prospicit ore
Fortunamque deam rerum dominamque potentem
Quam vagus auriferi coluit possessor Iberi
Parrhasiamque petit comitem cum fronte coruscam
Ad se iam cupiens ambire Lycaonis ursam.
Arrectique sedent fiammis vibrantibus ambo
Belligerumque patrem summo de colle tuentur
Circumspectum (1) armis ignesque umbone vomenti.
Occulit interea fuscis nox roscida montes
Nubibus, et totam tenebris conplectitur urbem.
Iamque tacent volucres et corpora lassa colonum

