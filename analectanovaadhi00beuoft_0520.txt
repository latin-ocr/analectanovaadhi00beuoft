468

Ad eundem.

Gur modo constitui, Verbeti maxime, fortes

Inter et armiferos vivere Pannonios.
Centum ego cum valeam subito depromere causas,
â€™ Una sit e centum atque altera causa satis.
Quamvis Saleani nos allicit ardua virtus,

Nec minus et virtus, Vir generose, tua,
Et Thomari vario iam cognita dextera bello,

Et Brodericei sobria vis animi,

Pisoque iam longo pridem mihi cognitus usu,
Quocum est hospicii ius mihi dulce viro.
Quamvis terra ferax rerum, coelumque salubre,
Qualis erat Capuae, quale Crotonis erat,

Me iuvat inspectare virum tot milia, quorum
Composuit vultus bellica virgo graves.

Nil leve, nil vanum est, maturaque vis animorum
Nulla aetas ludis, illecebrisque vacat.

Spartani ritu populi, qualesque severi
Vixerunt olim non sine laude Cures,

Turpis adulterii Vix nomina nota, nec ulla
Fraus innuptarum structa pudicitae est,

Larga frequensque Dei gens et purissima cultrix
Parcere docta piis, perdere prompta malos.

Si qua in gente diu poteras Astraea manere, haec
Apta domus, coelum ni placuisset, erat.

 

Ad eundem.

Nec lusus tibi, nec iocos poetae
Nec versus humiles, et hisce mittant
Nugis consimiles, inane lemma,

Iam nec materiem sibi qaerantur
Scribendi vel idoneam negari,
Heroas celebrent uti vetustos,
Alciden puta, Liberumque patrem,
Fortem Thesea, Theseoque natum,
Et quoscunque alios probat vetustas,
Aut quos Graiugenae canunt diserti.

