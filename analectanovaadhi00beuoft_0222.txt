19ss

militum numero abundabat, ex equitatu ac peditatu amplum
coegit exercitum. Consertisque pluribus proelijS amplissi-
mam reportavit victoriam. Fuit is Ioannes Vaivoda: id quod
oblivisci non potestis: qui signis cum Mahumeto reipublicae
Î‡ christianae inimicissimo collatis superior discessit. Nec ab eo
Matthias degeneravit. Nam cuin primos illos annos hones-
tissimis moribus et optimis disciplinis consumpsisset reliquae
aetatis robur ad rem militarem applicuit. Id consilij quantis
fuerit laudibus celebratum quis ignorat? Cum enim mente
agito quantam gloriam populo christiano rei bellicae virtus
attulerit: quae illi beneficia contulerit: eam ceteris omnibus
praeferam necesse est. Haec effecit: utqui Pannoniae:
Germaniae: Italiae: compluribusque nationibus christianis
crudeliter turpiterque imperare statuerat Mahumetus in
maximas difficultates adduceretur. Nam cum minorem Asiam
cunctaque eius regna multas graecorum urbes: ipsam Con-
stantinopolim totius orientis decus atque ornamentum: omnem
Peloponessum: Achaiam: Epirrhum Bulgariam haud parvam
Macedoniae partem sub imperio suo redegisset magnaquae
Misiae superioris pars timore adducta ad eum defecisset.
Bosinam insuper agris ante igni ferroque vastatis ac rege
capto: et Lesbon suae ditionis fecisset: ne ullum quidem
terrorem iniecit Matthiae. Quamquam enim copias: quod
earum numero superior erat in Pannoniam (si quidem eius
regni adipiscendi spem sibi constituerat) deduxisset: eam-
que populatus esset. Matthias tamen cum expedita manu
sese illi obiecit. Ut ventum est ad manus ac diu pugna-
tum: coactus est barbarus terga dare. Ture-orum plus tri-
ginta milia caesa sunt prope decem milia capta. Maiorem
Bosinae partem: qua ille potitus erat: hic recepit atque
imperio suo adiecit. De tanta victoria ubi senatus venetus
certior factus est: legatos repente ad Matthiam proficisci
iubet: qui de ea illi gratulentur omnemque venetorum ope-
ram polliceantur. Cum legationem exposuissent, in secretum
abducuntur. Qui caeteris legatis aetate anteibat et gravitate
prestabat: quas dicendi partes Matthias sibi sumpserat:
eas illius preoccupavit oratio. Regem igitur, quod ita ipsis
a senatu in mandatis datum esset, ad iucundam cum venetis

