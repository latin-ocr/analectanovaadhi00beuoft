150

155

160

165

170

175

180

253

Claustrinos fratres, sacros. viduasque relictas,
Serviles homines municepesque viros.
Interemit quosdam gladiis telisque cruentis,
Ast alios verubus praecipitavit humi.
Nonnullis stricto transfixit viscera ferro
Et certis spatulas, guttura7 corda, caput.
Semicremis reliquum suspendit corpora palis⁷
Certis diripuit brachia, crura. manus.
Caetera Pentheo lacerabat corpora ritu„
Exectis venis visceribusque suis.
Stillabant misero nimiae de corpore guttae,
Undique cum mesto pectore luctus erat.
Undique clamor erat grandis.. clangorque tubarum,
Fervebant duro singula Marte. loca.
Ceu solet in sylvis fieri dum voce canora
Insequitur fortem sedula turba feram.
Dumque canes stimulat rapidos clamore furenti,
Ut capiant illam sedulitate sua.
Stabant humano rubricati sanguine pali,
Crudeles Cunei, tristia bella nimis.
Stabant attoniti proceres, et corde gelato.
Ex terrore gravi, saevitiaque truci.
Tunc vis nobilium cecidit, tum maxima regni
Pars iacuit bellis debilitata feris,
Vix latus tenuit iugulata cadavera campus,
Flumina pro lymphis plena cruoris erant.
Tum multi periere viri Stephanusque Thelegdus,
Nicoleos praesul, maxima turba nimis,

Quam si nunc vellem scriptis perstringere nostris
Promptius enarrem quot parit Hybla¹ favos.
Quotque Tibiscus habet pisces, volucresque canoras,
Quot numero gentes maximas2 orbis habet.
Caetera scriptores recitent vatesque periti,

Qui possunt calamis scribere cuncta suis
Nam mea frigenti torpentia sanguine corda
Non sunt heu magnis apta sonare tubis.

¹ hibla A. 2' maximus?

