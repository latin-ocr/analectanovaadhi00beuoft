310

470

475

480

485

490

495

500

505

Numina bella cient, et iam sibi conscia tellus
Gnarus et ipse rotat nunc fulmina cominus aether
Totus in arma ruens, infestaque prelia miscens.
Ac si Phlegreis superum certaret in arvis
Turba Giganteos fregit cum Iuppiter ausus

Et coacervatos ut Pelion Ossan Olympum
Fulgere deiecit quecunque potentia ccli.

Iam Mars sevus adest validos volet ire per enses
Ac Bellona furens, et iam letalis Enio

Vibrat tela manu et tenues transverberat auras
Ictibus horrisonis omnes ac provocat hostes.
Quantis ille ferax satiabit cladibus oras

Quot Turcos in strage dabit quot sanguine fuso
Agmina prosternet victrix ingentia ferro
Vuladislaus eques, caro cum fratre Ioanne
Exoptata dies veterum maioraque regna

Vos moneo adventare modo, rediere senatus
Iura sacri Latiumque potens sibi vinciet orbem
Hec peragenda docet liceat non usque morari
Nec tolerare moras Vuladislaum accersite Regem
Aequora turbantem terrasque movere coquentem
Classibus in pontum missis freta longa parantem
Exercere odiis, vexillaque ferre cruenta.
Hostilesque tubas, sanctas ut in hoste phalanges,
Augustum celebrate alium quem castra verentur
Maxima, bellorum regalis pompa coronat
Innumerosque duces, et claros propter honores
Semper avis atavisque decens Vngaria mansit.
Proferet imperium regno sobolemque potentem
Attollet patrio collapsaque templa novabit
Atque domos statuet, velut-i cum thureus ales
Assyrio renovat nido data membra rogali
Flamme Sicannios (1) phoenix dum scandit odores.
Quin etiam Ideos superabit Marte triumphos
Armipotens, multisque petet cognomina terris.
Hoc clypeo indutus galeaque insignis et ense
Belliger Albertus fraterno vinctus amore

Tradet iura simul, metuendaque numina castris.

