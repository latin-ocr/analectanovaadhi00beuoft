1035

1040

1045

1050

1055

1060

1065

1070

325

Ε1 Seticam peucen, viduataque regna pharetris.
Parebunt deminuo, celebrataque pectine tellus
Meonio in regno stabunt clareque Micene.
Magnorum heroum cedet sibi gloria lausque
Corvini, quamvis toto veneretur ab orbe
Matthias, memorant quem docta volumina vatum.
Templa tenet Petrus primum Colocentia presul
Thomas Agriensis sequitur, quem mente venusta
Numen habens populis, regi, dominisque Bohemis
Sanctius, admisso cum semper adurat amore.
Varradiensis idem celesti munere dignus
Tempora vittatus, qui puro murmure sacrum
Concinit officium, meliore sed aspice nutu
Hunc alium, electus titulo sub nobile quinque
Ecclesiensis inest, claro de stemmate natus
Sygismundus‚ avis spes addita longa vetustis.
Quanta in hoc pietas et quanta in presule virtus
Regnabit, quantum fidei prestabitur isti.

Diliget egregios mores, vitamque pudicam,
Doctiloquos multo ditabit et aere poetas.

O felix nimium laudata Bohemia vate

Atque beata duci sedes compone tonantis

Et caput imperii contenta preside Roma
Induet astrigeri vultus et Cesaris iste
Turbabunt aliqui, cupient et vertere sedes
Seditione truci, reprimet prudentia tales
Principis, expellet regno profugosque rebelles
Esse volet, meritasque neces, scelerumque furores
Conpescet gladiis superato Cesare saevis.

Urse tuos imitare duces grataberis olim.

Hos postquam vates geminos per singula duxit
Aetherei campi, docuitque propaginis omnem
Venturi} sortem, late regione vagantur.
Ardebantque animi famae crescentis amore.
Exin commemorat quc sunt peragenda vicissim,
Romanamque monet prolem, proceresque togatos.
Emittit tandem clara totamque catervam
Belligeros equites portaque sola receptat.

