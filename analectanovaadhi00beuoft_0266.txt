240

260

275

Multiplici fuerant cellaria plena liquore,
Plenus divitiis angulus omnis erat.

Tunc viguit probitas regno, constantia, virtus,
Maior quam possint carmina nostra loqui.

Ora licet variis essent mihi praedita linguis,
Gratia Threicii 1166 minor ipsa ducis„

Accedant querulae Pylii quoque longa senectae
Tempora staminibus numine parta meis.

Ipse tamen potero minime nunc cuncta referre,
Illis temporibus quae patuere simul.

Hungara tunc tellus gaudebat sorte beata,
Egregiis fuerat quae redimita viris.

Rex fuerat Stephanus iuste qui rexit habenas
Pannonicae gentis, iureque magnifico

Quem deus ex multis delegit milibus unum,
Ut daret is domino dupla talenta 3110.

Quem deus angelico diademate cinxerat olim,
Ut fieret patriae rite monarcha suae.

Qui primus fidei cultor subvertere ritus
Sacrilegos voluit funditus Hungaria.

Belligeros qui constanter pugnavit in hostes,
Et studuit proprio subdere colla iugo

Et tandem sacras domino fundare supremo
Ecclesias variis (templa sacella) locis,

Quas etiam culte merito dotavit honore,
Censibus et villis, redditibusque bonis.

In quibus en coeli dominam, summumque tonantem,
Extollit clerus laudibus assiduis.

Praecipue Monachi lachrymis pia solvere vota
Atque solent precibusl sollicitare deum.

Dux Emericus erat, proles clarissima regis
Aeternus sanctae virginitatis honos.

Virtutis cultor, morum probitate venustus
Illustris meritis de bonitate patris

Qui insomnes studuit iuvenis transducere noctes
Saepius et monachis oscula casta dare,

¹ praecibus A.

