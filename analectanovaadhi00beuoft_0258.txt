Mucius et Fabii praemia digna tenent,
405 Qui patriam propter praesentem fundere vitam
Constanter norant, pectore perplacido.

Si cupitis proceres igitur dominique barones,
Scandere stelligeri lucida tecta poli;
Denique si fauste stabili gaudere quiete,

410 Et vita semper candidiore frui;
Si regnare simul regno sine fine beato
Cernere flagrantis iugiter ora dei:
Fortiter unanimes saevos propellite Thumas,
Qui vana dominum relligione colunt;
415 Qui cupiunt αῡνὲέεν1 castos violare puriores,
Nitunturque sacram praecipitare fidem.
Sic vult aeterni sapientia maxima patris,
Sicque monent leges, iusque pudorque iubet.
Sic fiet vobis sanctum placabile numen,
420 Ast secus indignos fulminis ita premet.
Pertrahet et Pluton nigrum truculenter ad orcum
Est in quo luctus perpetuusque dolor.
Quo qui deveniunt nunquam revocantur ad auras
Spesque salutis eis nulla relicta manet.

425 Fumifer illic adest ignis, frigusque molestum,
Dira fames, fetor, suppliciumque grave.
Amnes sulfurei, gemitus stridorque molestus,
Sicca sitis pariter, vincula dira, fames.

Serpentes atri, vermes, et dura flagella,
430 Damnatos homines quae cruciare solent.
Prodere qui patriam studuerunt ore cruento,
Qui miseros homines suppeditare solent.
Qui cruciant viduas semper miserosque colonos,
Ut cumulent sibimet turpia lucra male.
435 Hic pro purpureo. Nisi scelerata capillo,
Scylla manet rapidis dilaceranda lupis.
Prodidit ut patriam dulcem propriumque parentem,
Cogitur aerumnas pertolerare malas.
Hic etiam Cacus poenis cruciatur acerbis,
440 Quod semper villas depopulatus erat.

¹ Apponyi peldanyaban szeljegyzet: semp. (semper).

