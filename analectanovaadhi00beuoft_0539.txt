487

Amplissimo Pam· et domino, D. Franciseo Vardensi, Episcopo
Transsylvano diym'ssz'mo, Adrianus Volphardus Transsylva-
nus, Protonotarz'us, felicitatem. ¹

. . . Sed alias de his, ne modum excedat epistola, quic-
quid scire operae pretium fuerit, mansuris literis manda-
bimus. In praesentia satis sit Laconice libasse, relictos ab
eo Epigrammatum libros, Elegias, Orationes, Sylvas, et
quosdam Plutarchi libellos e Graeco in Latinum tralatos,
quos propediem studiosae juventuti emendatiores edere
curabimus. Interea hunc Panegyricum de Marcellis Venetis,
quem convulsum, lacerum, membratim dispersum, situ carie-
que obductum collegi, tibi omnium bonorum patrono, de
me vero optime merito, jure aequissimo dicandum esse
statui. Cui enim alteri hos quantuloscunque labores, quos
studiis legum, quibus me toto pectore incumbere voluisti,
succisivis horis subductos, nuncuparem‘.> Tu nomen nostrum
in album tui sacri collegii retulisti3 tu studiorum auctor et
certissimum perfugium fuisti, quantum autem expensi tuleris,
quando tantum tibi accepti referetur ἶ) Tua illa est peculiaris
munificentia, qua omnium in te studia maxima vincis. Tua
admiranda humanitas, qua mortales omnes, nullis praeter-
missis officiis‚ demereris. Accedit etiam, quod lucubrationes
Pannonii Episcopi undecunque doctissimi, tibi Pannonio
Episcopo meritissimo, literarum amantissimo, studiosorum
Maecenati, ex antiquissima nobilissimaque Vardensium familia
oriundo, quae cum illo tuo patruo Stephano, Colocensis et
Bachiensis Ecclesiarum Archiepiscopo, in Cardinalium nu-
merum sua virtute ascito, nostra vero memoria e vivis sub-
lato, tum pluribus aliis arte militari claris, teque in primis
illustrata, merito voventur. Quod enim crucis nomine evoca-
torum bella pacata sunt, quod gladii ab innocentium cervi-
cibus depulsi, quod caedes nobilium aversae3 quod pernicies
omnium proborum paucis ante annis te et Ioanne illo Zapo-

¹ Ianus Pannonius Marcellusra irt panegyrikusanak 1522-iki,
bolognai kiadasa elejerol.

