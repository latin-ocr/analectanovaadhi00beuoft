404

Aa eandem divum Vuladz'slaum Hunqarz'e Bohemiegque Reyem
pium foelicem ct semper ‘invictuwu U [timum epiqramma, qao
pocta νομαί Musas ut vadant ad dommum suum, qui eis sua

10

15

‘innata pictate blandietur.

Ite mee Muse dominum cognoscite vestrum,
Ibis et ad sacras turba canora manus.

Ite mei versus nostri non amplius estis,
Ibitis ad docti principis ora dec.

Ibitis ad Regem Phoebo comitante sorores,
Ibis et ad proprium pulcher Apollo ducem.

Nomine vos nostro dicetis mille salutes⁷
Rex Regum salve⁷ Cesar et alter ave.

Ad te nos mittit vates tuus ille Michail
Servulus„ et vestrum numen adire iubet.
Venimus et sanctos intramus turba penates,

Perfusa unguento sordida vestis inest,
Suscipe nos grato Princeps o splendide vultu,
Fronteque magnifica, nos tua turba sumus.
Cesare devicto descripsimus inclyta princeps
Arma, tui variis lusimus acta modis.
Blandjri Musis iam regum maxime debes,
Que vestrum semper nomen in orbe canent.
Vuladislae tuis, finem iam nostra poesis
Laudibus exoptat⁷ sed cupit illa magis.
Semper ama vates, et longo stabis in aem,
Vuladjslae, sacrum gloria rara ducum.

Finis

Eiusdem Vestre sacr< Reyz‘q Maiestatis.

Devotus servulus Iohannes Michail
Nagonius Civis Romanus et Poeta
Laureatus.

