262

475

480

485

490

495

500

505

510

Sic liquet celebrem sua magna potentia Romam,1
Fractaque sic sensit publica (13111113, neces.

Aut vos perpetui vexant oblivia somni,
Lethei2 aut latices, corda sepulta tenent.

Patria nam dulcis saevo percussa dolore,
En graviter questu nocte dieque gemit.

Vos tamen ingrati domino patriaeque labanti
Taliter hanc sinitis tot mala sponte pati.

Heu quid ab officio digressa est gratia? Quum vos
Haec peperit sanos relligione pares,

Progenitos aluit mansveto pectore semper,
Ingenium tribuens, eloquiumque bonum.

Divitiis validos post hoc decoravit opimis,
Legibus et firmis iuribus, ac titulis.

Auxit opes multas splendentia vestra per orbem
Nomina divulgans, stemmata vestra palam.

Praestitit hinc vobis connubia sacra, facesque,
Et charas soboles (pignora grata) nurus.

Et consanguineos fratres parvosque nepotes,
Hinc fecit magna commoditate frui.

Lanigeras praestans pecudes, genus omne ferarum.
Sic armenta boum, praedia lata, casas,

Et census, campos, villas, rutilumque metallum
Irriguos hortos, pascua, rura, greges.

Piscosos amnes, pinguentia frugibus arva-
Argentum nitidum, purpureumque crocum.

Glandiferas silvas, 111000, 1101113113 fructus,
Et pariter cunctas fertilitatis opes.

Illa parit siquidem phasianos, atque palumbes,
Sic cervos, damas, caprigerumque pecus.

Haec multas opibus sustentat patria gentes,
Divitiisque suis plurima regna fovet.

Partibus Austriacis vasto de gurgite pisces,
Transmittit multos, lanigerasque greges.

Atque boves crassos, vaccas, pinguesque iuvencos,
Castaneas, milium, pinguia larda, cepe.

¹ Rhomam A. ² Laethei A.

