91

plus nimio de amicitia secure3 nec enim lubet negligentem
appellare. Tu vero mecum expostulas, quod nihil ad te
literarum dem. Age si lubet, ad calculum rem vocemus;
profitere nomen, amabo, uter nostrum prior scripsit, uter
posterior. An vero mihi se unquam nuntius obtulit, quem
ad te profecturum existimarem, cui literas non crediderim?
sed ut de literis ignoscam, an vero caeteris in stipulatio-
nibus conventa servasti? Num tu ille es, qui superiore
hyeme sanctissime recepisti te ad me venturum, quom ego
iam venire ad te statuissem. Quae inanis expectatio fecit,
ut quom munuscula quaedam parassem, quibus amoris summi
erga te mei memoriam immortalem testarer, et tum in tam
longam diem distulerim, et nunc misera ex chartabula cum
pulvere et blattis luctentur; quae si veneris, id est si pro-
misso steteris, situm protinus excutient ac iuvenescent. Vide
quantum discupiam te videre, te amplecti, te perfrui, mi
svavissime Sebastiane, ut quom te videam paulo tardiorem
quam velim ad promissa obeunda, studeam proposita merce-
dula allicere, quam si aspernatus non fueris, te de me
quam optime meritum putabo. Vale. Agria.

p. 96. Caelius Cal. Philippo Albareyalio S.

Etsi rariora sint inter nos literarum comercia, quam
mutuus amor exigere videatur, nunquam tamen desino amo-
ris officio defungi, idest te amare, tui meminisse, te non
solum animo, sed oculis etiam ferre. Ut mutuas mihi in
hoc stadio operas reponas et peto, et obtestor, Philippe
omnium humanissime. Accepi te optare venaticum catulum
ex seminio summi et amplissimi principis mei, dabo operam
ut electissimum habeas. Quod si quid est praeterea in quo
tibi possim accomodare, me tui semper cupidissimum ac
studiosissimum experiere. Bene vale. Agria.

p. 96. Caelius Cal. ›Jaeobo Zieylero S.

Attulit mihi plurimum laetitiae tua epistola, qua signi-
ficasti te salvum Budam pervenisse, et res domesticas ac
ministrum tuum multo meliori conditione offendisse, quam
absens reliquisses. Quae omnia tibi gratulor, optoque 111

