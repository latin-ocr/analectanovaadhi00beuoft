450

455

460

465

470

475

480

Hunc Iosue sequitur, simili preclarus honore
Canisai et banfi, saevi duo fulmina Martis.
Ursus cum bathori placuit properantius hastam
Rumpere fllammatus, veluti concurreret hosti.
Emicat in saltu⁷ campumque perambulat omnem
In cursu nunc flectit equum, nunc vertit in auras
Rex admiratur comites, equitesque togati
Dumque Ursum bellare vident⁷ acremque Bohemum
inposuere modum ludis, armisque repostis

Ore refert proprio Gradivus. suscipe princeps
Et clypeum galeamque ferox fatalia dona.
Auratumque ensem lateri compone superbo.
Hec Turci tibi regna dabunt et Cesaris arma.
Vota Iovis divumque vocant et sydera celi.
Alter Cesar eris, simili veneraberis astro,
Captivis iterum spoliis tua regna fruentur,
Macte animis imitate meos, imitate labores,
Qui cupis amissas tam longo tempore sedes
Pro certare fide, et Turcos expellere regno

Ad veteres concurre locos, ubi Chrystus amare
Sustinuit (l) tormenta crucis, commissaque nostra
Pertulit, ut populos raperet de faucibus Orci.
In cruce dependens nimium transgressus amorem
Agnus avet7 sitio cum dixerat, ille salutem
Gentibus optabat miseris et noscere verum.
Hortor adire vias et tantos ferre labores.
Extendam vitam et Pilii donabimus annos,
Troianosque dies fumoseque alitis aevum.

Et si opus id fuerit Pyseas ire per oras
Fortibus aut ausis Lybicas tentare palestras,
Isthmiacasque plagas⁷ et duras vincere parcas
Vel quod ad Euboicos velles penetrare recessus,
Aut super Hesperie migrare tot humida Thyles
tegna, per aut gelidas annis vergentibus arctos
Currere vel septem vada caligantia Nili
Prendere‚ et argoas audax inferre Micenas,
Barbaricumque super latus et tot Gallia tecta,
ltala perque potens discurrere milite regna,

