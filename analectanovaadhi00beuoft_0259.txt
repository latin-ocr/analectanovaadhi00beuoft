10

15

25

30

233

Liber secundus.

Si vos nobilitas generosaque nomina tangunt,
Cur sinitis proavum suppeditare decus?
Nonne est dedecori priscos postponere mores,
A proavis meritis degenerare piis‘?
Ridendum est potius titulis gaudere paternis,
Si mens virtutis perdita fruge caret.
Fabius egregia fuerat de stirpe creatus.
Ast animi vitio perdidit omne decus.
Nam postquam fuerat vitiosa labe notatus,
Non potuit patria nobilitate frui.
Quum sibi mox vetuit patrios comsumerel census
Urbanus praetor de gravitate sua.
Filius et Scipionis erat genitura serenus,
Polluit at vitio, nobile nornen iners.
Nam quom (1) pro patria timuit bellare solerter,
Sed se sustinuit segnis ab hoste capi.
Mox fuerat (merito)2 laeto spoliatus honore,
Nec fuit admissus dicere iura magis.
Nil igitur genus attribuit, nil alta propago,
Ast homines dignos mens generosa facit.
Tullus erat quondam genitus de sanguine parvo,
Quum sibi principium rustica villa dedit.
Et tamen imperium Romanum rexit honeste,
Nominis atque sui gloria magna fuit.
Tarquinius 3 Priscus modico surrexit ab ortu,
At virtute sua nobile nomen habet.
Sicque velint, nolint, faveant, aut astra repugnent,
Virtutem semper concomitatur honos.
Squalidus at rursus torpor iacet undique semper,
Deformes vitium culpaque sola facit.
Maiores vestri regnum rexere potenter,
Viribus ingenio, consilioque gravi,
Servabant fines patrios pugnacibus armis,
Pro patria promptas exhibuere manus.

¹ consummcre A. 2 metito A. ³ Tarquinus A.

