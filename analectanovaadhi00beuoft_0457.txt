413

Quattuor e captis delectos millibus et si
Bis duo vectarat iam decuplata Charon

Arx ubi conspicuis Rex te eminet auspice muris
Vilnaque sub septem recta trione riget.

Nunc Leo dum Medices morbos ab ovilibus arcet
Et seno decimum continet orbe gregem

Qui vocat affectu te ad pacis iura paterno
Spondet et emeritam Rex tibi magne rudem

Macte animo princeps⁷ nullo superabilis hoste
It cui dux virtus7 Nortia diva comes7

Vicisti‚ satis est, dominique patrisque deique
Consilium ducas non tibi turpe sequi

Ad quod sic facilem, pia te mihi numina reddant
Ut tua Rex Vacuo tempore facta canam

Nec tibi vile puta, quod me Ramnusia pompis
Bis spectatorem iussit adesse tuis.

Sed tua seu mea sors haec est Rex Victor, in hos ut
Inciderem certe divoluere dies.

Scilicet egregie gestis accessio rebus
Me teste ut fieret quantulacunque tuis

Et fiet, modo quod gelidam meditamur ad Arcton
Maturum radiis reddet Apollo suis.

Sic tamen interea haec dispensans omnia Roma
Novit, ut ignoret nullus in orbe locus.

Tempus erit quo me gemmas modo qui dat et aurum
Dicetur fama teste dedisse minus

Tunc cum sed spero superos repetiveris. Et cum
In terris de te nil nisi nomen erit⁷

Sic tamen aeterno celebro, tum semper honore: ut
Te mihi bis cultum nemo fuisse neget.

Et nunc dum aetherea Rex inclite vesceris aura
Et tunc cum sumes nectar et ambrosiam.

