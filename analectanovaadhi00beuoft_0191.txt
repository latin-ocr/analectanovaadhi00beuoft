169

ignores quod quantum illi gloria et virtute laudis meru-
erunt, tantum ebrietate amiserunt? si enim Cato exemplar
virtutum et norma fuit; si usque adeo sapiens et perfectus
erat? Quomodo eius perfectio laudari debebit? cuius virtus
vino saepius tentata immo vero expugnata fuerit. Cuius olim
ebrii velatum caput cum quidam quibus obvius fuerat, re-
texissent mirifice erubuerit. Fecit Lysander quod omnino
sit laude dignum, dum Atheniensium potentiam sive virtute
sua sive quacunque via reprimeret: At quantum credis eius
nomini vel potius dicam vitae detractum esse'? quidum
per temulentiam etvini immodestiam caute consilia sua
de concupito et affectato imperio, deque Lacedaemoniorum
legum sublatione, de deorum tam Delphis quam Dodone
et Hammonis numinibus eorumque sacerdotibus pecunia
corrumpendis caelare (ea enim est vinolentorum natura ut
ex omni parte rimosi sint, nihil quod caelandum esset tacere
valentes) nesciret, iuste damnatus male periit. Quantum
Herculis famigerati viri gestis deroget ebrietas illud testi-
monio quod adhuc hodie a fictoribus cum poculo scypho
figuratur, non aliam ob caussam uisi ut demonstretur ex
turpi vitio qua cassabundus, et extra se ac rationem rapta-
tus fuerit‚ cuius si accedant capiti cornua bos erit, vel
Bacchus dicere volui. Dionysius Syracusanus ad nonagesi-
mum usque diem ebrius severavit, ex quo semper caecuti-
entes et vitiosos habuit oculos, de quo et id memoriae
proditum est, quod amici et compotatores sui in conviviis
tali arte eum tanquam hominem ex vino omnia diiudicantem,
et in vino omnia constituentem, deludebant simulantes se
et dicentes, nihil videre solitos si vel cibi vel calices coram
illis starent appositi ut ita regi caecucienti blandiendo et
adulando placere potuissent, cui nihil sobrium placuit. Quid
dicam de Antiocho rege et eius temulentia? Nonne et illi
vinolentia plus dedecoris et detrimenti attulit quam prius
virtus laudis et honoris dederat, qui bibendo fatigatus et
emollitus semper totos dies dormire solebat, nec prius ex-
citari quam advesperasceret. Nisi quis in principe vel somno-
lentiam cum ebrietate praeferat sobrietati ac vigilantiae?
Quod tamen Homerus negabit quandoquidem (taceo de die)

