64

ambitionem reiicis anhelantem. Deprehendis artes hominum
deprehensisque subrides. Ad haec inter omnes proceres
amorem concordiamque disseminas, non mutua refers odia,
sed exulcerata curas pectora, quod plerique principes, qui
tyranni potius quam reges appellandi sunt, ut inter dis—
cordes et infectos proceres facilius imperarent, sane con·
tempsere. Dum hac fida uteris taciturnitate, quae certo
paterna dici potest, exploratas tibi omnium mentes habes.
Dum reconditum tuum et occultum semper habes animum,
mentemque omnibus abstrusam, cum mira gravitate con-
iunctam, nimirum nemo est, qui sapientiae tuae altitudinem
expiscetur. Accessit ad haec clementia singularis ac man-
suetudo ingens, qua omnes, qui a tua fide defecerant, et
qui adversariorum partes sequuti sunt, haud difficulter sunt
impunitate donati. Ex quo factum est, ut haec pientissimi
tanquam patris indulgentia omnes sibi conciliaverit inimicos,
qua quidem indulgentia, si quis inposterum abutatur, is pro-
fecto ne tam aliis, quam sibi parabit interitum. His igitur
artibus, Princeps serenissime, aestuantem Ungariam pacasti
et longae quietis fundamenta iecisti, Numam Pompilium imi-
tatus . . . Nemini bellum praeterquam Turcis immanibus
indixisti, quibuscum perpetuo dimicare decrevisti. Ne satis
quidem adhuc tuae pietatis officio factum esse putabaS, nisi
de mortuis non secus ac de vivis hominibus bene mereri
viderere, divi Platonis verbis admonitus, qui si vita defunctis,
inquit, ex inferis redire liceret, nulla profecto re alia mallent,
quam ut, si bonum inter vivos nomen haberent, melius prae-
starent, sin vero malum, mutatis moribus bonum efficerent.
Servatis ditionis tuae populis, qui nunc vivunt, ad antiquo-
rum memoriam revocasti, effecistique, ut cum his illi aeque
viverent, quin etiam perpetua vita fugerentur. Nam Unnoruni
Historiam, qui Ungarorum fuere progenitores, a Mathia Rege
mihi delegatam et paulo ante eius obitum initam, ut con-
scriberem, ab origineque mundi ad haec usque tempora,
quaecunque memoratu digna intercessere memoriae trade-
rem, iussu tuo factum est. Omnia facile interitura reputabas,
occludis, non credis quicquam temere, multa dissimulas,
dissidentes componis animos, inexplebilem avaritiam coerces,

