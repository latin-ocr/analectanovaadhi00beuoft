515

520

525

530

535

540

545

263

Fumosas pernas, gallos, leporesque fugaces,
Et quae vix longa voce referre queam.

Haec steriles nutrit Carnos, crisposque Moravos,
Haec porcos Stiris (1) vendere saepe solet.

Haec auro ditat Latios, doctosque Polonos
Destinat et variis dulcia vina plagis.

Hirsutasque cutes multas transmittit ad oras,
Cornipedes etiam de grege praebet equos.

Sed pietas patriae vobis de mente recessit,
Iustitiaeque fides, iudiciumque pium.

Nunc igitur, si digna loquor, dum tempora suadent,
Si mordet patriae non moriturus amor,

Et si firma fides vobis in pectore regnat,
Mentibus et vestris gratia prisca sedet,

Denique si cupitis veteres assuniere1 mores,
Reddere et antiquae saecula militiae:

Huc precor, huc vestras omnes advertite mentes,
Vos domini proceres Hungara turba simul.

Unanimem pariter vitae servate tenorem
Sepositis rixis, invidiaque mala.

Foedus amicitiae parili constringite mente,
Ingentes animos, conciliate simul.

Iungite concordi mortalia pectora nexu,
Mutua sic pietas, sic socialis amor.

Vivite sepositis rixis, et lite remota.
Sit semper gratum nomen in ore pio.

Occupet instanter mentes concordia vestras,
Semper amor castus pectora vestra regat.

Semper amicitiam parili constringite mente,
Qua nihil in terris charius esse potest.

Nec maius quicquam facilis natura creavit,
Pectore amicitiae fortia facta probant.

Haec siquidem firmo fortissima pectora nodo
Nectit, et intente foedera firma tenet.

Excitat omne bonum, firmat, moderatur, alitque,
Oblectat mentes, et facit esse pares

ยน assummere A.

