150

155

160

165

170

175

180

Excessit proprias repente ripas,
Multo sanguine principum repletus.
Quot Turci cecidere tunc in armis.
Et Cesar socii fugam dedere.

O quam clara dies tibi refulsit
Vuladislae decens, notanda hiberis
Fastis et memoranda cum lapillis
Et signanda manu Myronis ipsa,
Heuhan clamatio domus Bohema,
Rursus clamat Io, Hungarusque fortis,
Regem constrepit et simul Latinis,
Princeps heus age fame sic vagatur.
De te iam loquitur nivens Batavus,
De te Sarmaticus, Geteque Daci
Et Cathi, Rhodanus, iugumque Rhenus,
Captivas male sustinens cathenas.
Spectant Archades Insule remote,
Et circumflua fluctibusque Thyle.
Stantes et vitrie audiunt sorores,
Coniunx Oceani patris veretur.
Velox occiduas cucurrit oras,
Lustrans auriferos et inde Iberos
Et Tarthessiacos sinus adivit,

Hinc ad beticolas plagas volavit
Possessas truculentius tyranno.
Quem rex experius repressit ingens,
Ac nodis sua oolla vinxit arctis,
Nostro tempore protulit fidemque
Nomen syderei sacrum tonantis,
Post hinc Sydonios repente fertur
Fines et Lybicos petit recessus.
Quos secto pepigit locos Elysa
Tauro, cum pretio novosque muros
Illic (si faciet fidem vetustas)
Optavit profugis superba tectum.
Mox et pampineos revisit Indos,
Tithonisque domum rubentis aure,

Regnum Memnonis et nuntians pererrat,

37 3

