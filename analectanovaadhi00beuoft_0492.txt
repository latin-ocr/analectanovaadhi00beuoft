446

respondeant. Hae, inquam, nugae nostrae non modo, ad
severum unguem exactae non sunt, verum ne primam qui-
dem manum totam acceperunt. Nuper enim dum Istrogranae
aulae moererem (l) partim continuis rauci fori patrociniis,
partim Reverendissimi Dni. mei D. Thomae Cardinalis Strigo-
niensis, Legati Apostolici, obsequiis inevitabilibus, ita ob-
strictus eram, ut a tanti Principis conspectu interdiu etiam
per transversum digitum abesse mihi non liceret. Itaque
necessum erat inter strepencium aulicorum catervas aliquid
literarum furtim transcurrere, et nocturnis subcisivisque ho-
rulis fuliginosas ad lucernas quaedam excerpere, excerpta
in ordinem redigere, redacta dedolare. Tandem ubi hoc
opus, cui titulum fecimus Stauromachia, paene suum ad
umbilicum perduxissemus, de repente adscitus eram Inclytae
Albensi Transilvanensi ecclesiae, in qua per Reverendissi-
mum D. meum D. Franciscum de Warda, eiusdem ecclesiae
Pont. digniss, tum magistratu Vicario, tum aliis non vulga-
ribus sacerdociis admodum graciose suffarcinatus, Protho-
mystem ago, subinde eos libros loculosum in scrinium cum
aliis chartulis meis conieci, Regia Buda solvi, et post longas
viae ambages Albam Juliam pervenimus vita comite et pro-
sperantibus fatis, ubi et quotidianis negociis instar hydrae
subpullulantibus praecordia nostra sursumque deorsumque
multiphariam distracta alio intendebant. Nec mirum id qui-
dem. Quid enim commercii Musis esse potest verbosis cum
iuribus? Illae summo gaudent ocio literario, haec sine ex-
tremis rixarum negociis nunquam rite peraguntur. Proinde
hae nostrae inepciae in nonum usque mensem clausae delitu-
erant. Invaserat me adversa quaedam valetudo non minus
diutina quam gravis, cuius ego impaciens clarissimum Dnum.
Andream Selingum philosophiae et medicinae doctorem,
languentis naturae ministrum perinde disertum atque dili-
gentem, Sibinio accersivi, qui cursu Paegaseo advolans ultra
dietam mihi iniunctam id speciatim, ne quid omnino librorum
attingerem, interminabatur. Ego autem in Plinii sententiam
pedibus iturus, omne id temporis quod studio non imper-
ciatur, perire ratus, committere nolui, ut sumptum praecio-
sissimum vilissimus corporis morbus sibi totum abriperet,

