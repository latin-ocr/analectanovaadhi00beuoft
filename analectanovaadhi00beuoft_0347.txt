585

590

595

600

605

610

615

313

Eversumque humeris habitum gravidamque pharetram
Aureus, et fractas umbra fugiente sagittas,
Quid mater? sine luce gerit tristemque per urbem
Nuda faces, niveasque negat Cytherea columbas
Ut quondam Cynara plorabat diva creatum
Cuius aper tenerum discerpserat inguen Adonis
Ite modo propere et surgentia noscite fata.
Iam fas est sacrum percurrere protinus antrum
Et Musis Phoeboque datum, sedemque canoram
Turba tuo gratare duci dominumque serenum
Excipite, o Phrygii proceres et Regis honores,
Vera loquor, mihi testis adest vitiata sub arcto
Cum nato vestre genitor fundator et urbis,
Postquam acuit mentes monitis unumque redegit
In studium vulgus, fervoreque rexit avito.

Tum subito patres ardent dare vultibus ora
Leta simul dextrasque pii comprehendere (1) palmas,
Conveniunt alacres, urgent almumque senatum
Devolvunt animis et Martis dicta frequentant.
Et peragunt consulta Phryges, omnemque requirunt
Inter se causam, et vento dant carbasa lento.
Versat pectoribus dubio sententia motu,

Alter stare probat, festinat et alter habenas

Ac curas rerum, tanto conventa tumultu

Corda retardabant responsa ferenda Gradivo.
Non ultra passus Tyrio virgatus in hostro
Prosilit in medium, fulvo radiantia torque

Colla gerens ursus, referens et Gorgona sectam
Pectore, saxifice monstrabat et ora Medusc.
Quo non alter erat numero delectus ab omni
Nobilitate prior, nullusque decentior acres
Virtute exuperante viros, molemque furoris
Inchoat his verbis et mirum sanctius infit

Voce gravi dulcique favet gens T roya cepto.
Maxime bellorum duris qui numina castris
Sevus habes nutuque tenes in prelia turmas.
Cui reges parentque duces, te miles adorat
Armorum peditumque fere te mille phalanges,

