286

pretantem. Inter haec Philippus Γαῖον, valoris et gratiae
plenus, regique vestro omnium deditissimus, Plotini textus
commentariaqne regi transcribit, volumine regio. Quinter-
niones iam tres atque triginta grandes sunt absoluti.l Vale,
sexto Ianuarii MCCCCLXXXIX. Florentiae.

Marsilius Fieinus Florentinus Platonicus Serenissimo
Pannoniae regi Mathiae semper invicto suppliciter se
commendat.²

Si mira potest amicitiae virtus efficere, quod Pytha-
gorici pollicentur, ut sit amici animus in amico, certe nunc
meus animus est in Philippo Valore, qui nuper in Panno-
niam in primis maiestatem tuam salutaturus accedit, ut cum
istum audiveris suppliciter salutantem, Marsilium ipsum
audivisse te putes. Desiderabam equidem iam diu maiesta-
tem tuam visere isthic desideratus a multis, verebar autem
ne vires minus itineri longo suppeterent. Decrevi tandem in
Valore venire, ita demum praesertim, quia viaticum mecum
attuli. libros salutari mentis alimonia plenos, qui et pro
nutrimento in via et pro vehiculo simul mihi forent. Leges
ergo feliciter Priscianum Lydum Philosophum, qui et Theo-
phrasti et Aristotelis mentem de sensu et imaginatione et
intellectu diligenter interpretatur. Quem equidem non tra-
duxi tantum e Graeco, sed brevibus etiam notis exposui.
In hoc vero legendo plane cognosces, quod 61 Themistius
asserit, eandem esse Platonis et Aristotelis et Theophrasti
de mente sententiam, ut una quidem omnibus hominibus
sit communis, et ea duntaxat mens divina, humanas ubique
mentes illustrans. Quem Peripatetici intellectum Vocant
agentem. Totidem vero sint propriae mentes hominibus,
quot sunt 61 animae, atque hae similiter immortales. Quos
illi intellectus nominare possibiles consueverunt, id est a
divina mente formabiles. Per haec intelliges Alexandrum
et Averroim confutatos et animae nostrae divinitatem prorsus
agnosces, Praeterea non dedignaberis librum Michaelis Pselli
de daemonibus legere, breviter a me traductum. Qui Plato-

³ obsoluti H. ² p. 896.

